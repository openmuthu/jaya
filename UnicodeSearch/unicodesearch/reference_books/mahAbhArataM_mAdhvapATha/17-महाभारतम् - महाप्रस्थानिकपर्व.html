<html><head><meta http-equiv="Content-Type" content="text/html;charset=utf-8" /><link href="style.css" rel="stylesheet" type="text/css" /><title>महाभारतम् - महाप्रस्थानिकपर्व</title></head><body><div class="titlepage" id="calibre_link-25"><div class="calibre"><a id="calibre_link-31"></a></div>
	<section {http://www.idpf.org/2007/ops}type="chapter" id="calibre_link-32" role="doc-chapter">
		<h1 class="level1-title" {http://www.idpf.org/2007/ops}type="title">Title Page</h1>
		<p class="text-center">॥ श्रीरामश्री ॥<br class="calibre1" />॥ श्रीमद्धनुमद्भीममध्वान्तर्गतनरहरिरामकृष्णवेदव्यासाय नमः ॥</p>
		<p class="subtitle">भगवता बादरायणेन प्रणीतम्</p>
		<p class="title">महाभारतम्</p>
		<p class="text-center">श्रीमन्महाभारततात्पर्यनिर्णयवादिराजीयलक्षालङ्कारानुसारि<br class="calibre1" />प्राचीनतौलवपाठपाठान्तरादिसंवलितम्</p>
		<p class="titleauthor"><span class="num">१७.</span> महाप्रस्थानिकपर्व</p>

		<img alt="logo" src="images/000000.png" class="calibre2" /><div class="calibre"><a id="calibre_link-33"></a></div>
		<p class="calibre3">
			प्रकाशनम्<br class="calibre1" />
			<span><strong class="calibre4">श्रीतत्वसंशोधनसंसत्</strong></span><br class="calibre1" />
			कर्नाटकसंस्कृतविश्वविद्यालयेन मानिता संस्था<br class="calibre1" />
			पलिमारु मठः, हृषीकेशतीर्थपीठम्, उडुपि - ५७६ १०१
		</p>
	</section>
<div class="calibre"><a id="calibre_link-34"></a></div></div>


<div class="maintext" id="calibre_link-1"><div class="calibre"><a id="calibre_link-35" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-36" role="doc-chapter">
		<h1 class="level1-title1" {http://www.idpf.org/2007/ops}type="title">Publication Details</h1>
		<p class="no-indent">Mahabharata - Edited using palmleaf manuscripts available at Udupi and Subrahmanya along with Mahabharatatatparyanirnaya of Sri Madhva and Lakshalankara of Sri Vadiraja.</p>
		<p class="no-indent1">© २०१८ श्रीतत्वसंशोधनसंसत्, पलिमारु मठः, हृषीकेशतीर्थपीठम्, उडुपि</p>
		<p class="no-indent1">
			Editors &ndash; <br class="calibre1" />
			Vidwan Ravikumar Acharya
		</p>
		<p class="no-indent1">
			प्रकाशनम् &ndash;<br class="calibre1" />
			<strong class="calibre4">श्रीतत्वसंशोधनसंसत्</strong><br class="calibre1" />
			कर्नाटकसंस्कृतविश्वविद्यालयेन मानिता<a id="calibre_link-37" class="calibre5"></a> संस्था,<br class="calibre1" />
			पलिमारु मठः, हृषीकेशसंस्थानम्, उडुपी - ५७६ १०१<br class="calibre1" />
			<a href="https://sripalimarumatha.org/tattwa-samshodhana-samsat" class="calibre5">sripalimarumatha.org</a>
		</p>
		<p class="no-indent1">
			अक्षरसंयोजनम्-<br class="calibre1" />
			सुब्बण्ण केम्पदाळिहळ्ळि<br class="calibre1" />
			(080) 26761614
		</p>
		<p class="no-indent1">
			<strong class="calibre4">e-Book</strong><br class="calibre1" />
			017v1.0.0<br class="calibre1" />
			Date: January 14, 2019<br class="calibre1" />
			ISBN: 9788193981962<br class="calibre1" />
			Created by: Sriranga Digital<br class="calibre1" />
			<a href="https://sriranga.digital/" class="calibre5">sriranga.digital</a> 
		</p>
	</section>
<div class="calibre"><a id="calibre_link-38" class="calibre5"></a></div></div>


<div class="maintext" id="calibre_link-26"><div class="calibre"><a id="calibre_link-39" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-40" role="doc-chapter">
		<h1 class="level1-title1" {http://www.idpf.org/2007/ops}type="title">Dedication</h1>
		<img alt="logo" class="img-center" src="images/000001.jpg" /><div class="calibre"><a id="calibre_link-41" class="calibre5"></a></div>
		<p class="text-center1"><strong class="calibre4">ग्रन्थस्यास्य मुद्रणे धनसाहाय्येन प्रैरयन्<br class="calibre1" />श्री अदमारुमठाधीशाः श्रीश्रीविश्वप्रियतीर्थश्रीपादाः ।<br class="calibre1" />तेषां गुरुवर्याणां कार्तज्ञ्येन सादरं प्रणामाञ्जलिं समर्पयामहे ।</strong></p>
	</section>
<div class="calibre"><a id="calibre_link-42" class="calibre5"></a></div></div>


<div class="maintext" id="calibre_link-0"><div class="calibre"><a id="calibre_link-43" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-44" role="doc-chapter">
		<h1 class="level1-title2" {http://www.idpf.org/2007/ops}type="title">अनुग्रहसन्देशः</h1>
		<p class="text-right"><strong class="calibre4">जगद्गुरु श्रीमन्मध्वाचार्यमहासंस्थानम्,<br class="calibre1" />परमपूज्य श्रीश्रीविश्वेशतीर्थश्रीपादाः<br class="calibre1" />उडुपि श्रीपेजावरअधोक्षजमठः</strong></p>
		<p class="calibre6">वेदाः, उपनिषदः, ब्रह्मसूत्राणि, महाभारतञ्च आध्यात्मिकतत्वानां धार्मिकानाञ्च तेषामवबोधने मुख्यं प्रमाणम् । अपौरुषेयाणां वेदोपनिषदां सन्देशेषु सन्देहकरणे किमपि कारणं नास्ति । भ्रान्तिरज्ञानं च पुरुषमतिदौर्बल्यम् । एतद्दौर्बल्यवता पुरुषेण रचितेषु दोषाः सम्भवेयुः । अपुरुषबुद्धिप्रवेशासु<a id="calibre_link-45" class="calibre5"></a> वेदोपनिषत्सु बुद्धिदोषकृतदोषस्यावकाशगन्धोऽपि न भवितुमर्हति ।</p>
		<p class="calibre6">सर्वज्ञेन भगवता वेदव्यासवतारे च रचितं महाभारतमपि परमं प्रमाणम् । भगवतोऽनन्ते सुविशाले ज्ञाने वेदानुक्ता अप्यपूर्वे विषया विषयी भवन्ति । तादृशेन परमात्मना रचिते महाभारतेऽविद्यमानं सत्यं कुत्रवान्यत्र साक्षात्कुर्मः? भगवता वेदव्यासेन रचितानि ब्रह्मसूत्राणि सर्वशास्त्रार्थनिर्णायकानि । पूर्वोक्तानां प्रमाणग्रन्थानां भावज्ञान एतानि सूत्राणि<a id="calibre_link-46" class="calibre5"></a> सर्वप्रकारेणोपकुर्वन्ति । त्सरुविहीनः परशुः खड्गो वा छेदकर्मण्यप्रभुरेव । वेदादीनां भावज्ञाने ब्रह्मसूत्राणि त्सरुरिव । तैर्विना ज्ञानच्छेदनं सर्वथा दुष्करम् ।  </p>
		<p class="calibre6">महत्वाद् भारवत्वाच्च महाभारत नाम्ना प्रथितो यो ग्रन्थः तस्य सहस्राधिका हस्तलेखा उपलभ्यन्ते । भारतदेशेऽन्यत्र च । उडुपिक्षेत्रेष्टमठेषु च एते हस्तलेखा श्रीमन्मध्वाचार्यकालादपि पूर्वतराः सम्पादन-संशोधनमुद्रणकर्मणि व्यापृतैरद्य यावदकृतोपयोगाः<a id="calibre_link-47" class="calibre5"></a> सन्ति ।</p>
		<p class="calibre6">पलिमारुमठाधीशाः श्रीविद्याधीशतीर्थश्रीपादाः एतान् हस्तलेखान् अनेकेषां विदुषां द्वारा संशोध्य, सम्पाद्य इतः पूर्वं मुद्रितपुस्तकेषूपलभ्यमानपाठात् शुद्धतरपाठस्य प्रकाशनकर्मणि व्यापृताः ।</p>
		<p class="calibre6">श्रीमध्वाचार्याणां काल एवायं ग्रन्थो बहुधा विलुलित आसीत् । पाठानां लोपः, व्यत्यासः प्रक्षेपश्च बाहुल्येन सञ्जाताः । ‘कोट्यंशोऽपि न विद्यते’ इति श्रीमदाचार्या जगदुः स्वीये महाभारततात्पर्यनिर्णयाख्ये<a id="calibre_link-48" class="calibre5"></a> ग्रन्थे । श्रीमध्वाचार्या अन्यान्यप्रदेशेषूपलब्धान् बहून् हस्तलेखान् परिशील्य, संशोध्य श्रीवेदव्याससम्मतं पाठं निर्णीय तदनुसारेण महाभारतात्पर्यनिर्णयाख्यं ग्रन्थं विरचयामासुः । महाभारतग्रन्थे अद्यापि प्रक्षेपविक्षेपाः सन्ति ।</p>
		<p class="calibre6">श्रीमध्वाचार्यविरचितं महाभारततात्पर्यनिर्णयाभिधानं ग्रन्थं, श्रीवादिराजतीर्थानां लक्षालङ्कारग्रन्थं चावलम्ब्य शुद्धपाठसंशोधन -मवश्यकर्तव्यमासीत् । पलिमारुमठाधीशा एतत्संशोधनकर्मणि<a id="calibre_link-49" class="calibre5"></a> व्यापृता इति श्लाघनीयतमा एते ।  </p>
		<p class="calibre6">अस्माकं विद्यागुरूणां श्रीश्री विद्यामान्यतीर्थश्रीपादानामस्मिन् संशोधनकर्मणि महती आशा आसीत् । सा आशा इदानीं फलमुखी । योजनेयं तथा पूर्णतां याति तथा भगवान् वेदव्यासोऽनुगृह्णातु इति प्रार्थयामहे । अत्र संशोधनकर्मणि कृतश्रमाणां विदुषां पि.सु. शेषगिरि आचार्यणाम् अन्येषां च विदुषां श्रीहरि-वायु-गुरूणामनुग्रहमाशास्महे ।</p>
		<p class="calibre6">सर्वे जिज्ञासवोऽस्य नूत्नस्य प्रकाशनस्य प्रयोजनं<a id="calibre_link-50" class="calibre5"></a> लप्सीरन् ।</p>
		<p class="calibre6">इत्यनेकनारायणस्मरणानि<br class="calibre1" /><strong class="calibre4">श्रीश्रीविश्वेशतीर्थश्रीपादाः</strong></p>
	</section>
<div class="calibre"><a id="calibre_link-51" class="calibre5"></a></div></div>


<div class="maintext" id="calibre_link-28"><div class="calibre"><a id="calibre_link-52" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-53" role="doc-chapter">
		<h1 class="level1-title2" {http://www.idpf.org/2007/ops}type="title">अनुग्रहसन्देशः</h1>
		<p class="text-right"><strong class="calibre4">जगद्गुरु श्रीमन्मध्वाचार्यमहासंस्थानम्,<br class="calibre1" />परमपूज्य श्रीश्रीविश्वप्रियतीर्थश्रीपादाः<br class="calibre1" />श्रीअदमारुमठः, रथवीथी, उडुपि.</strong></p>
		<p class="calibre6">शब्देनार्थेन च गुरुभूतोऽयं ग्रन्थः । अत एव महाभारतम् इत्यभिधानमस्य । सर्वार्थगर्भोऽयं ग्रन्थः । यस्य वस्तुनो निरूपणमुल्लेखो वा महाभारते नास्ति तद् वस्तु जगति कुत्रापि नास्तीत्येवार्थः ।</p>
		<p class="calibre6">सात्विकजीवानां यथार्थं ज्ञानं भवेत् । ते उद्धृता भवेयुः । स्वरूपेण योग्यतावतामपि<a id="calibre_link-54" class="calibre5"></a> केषाञ्चिच्चेतनानां देहविशेषेण जन्म वेदाध्ययनं रुणद्धि । उदा &ndash; स्त्रियः शूद्राश्च । जन्मान्तरे ते वेदाध्ययनावकाशं लभेरन् । परन्तु एतज्जन्म न व्यर्थं भवेत् । तदर्थं भगवता वेदव्यासेन व्यरचि महाभारतनामायं ग्रन्थः । अयं ‘पञ्चमवेदः’ इति प्रथितः । स्त्रियः शूद्राश्चास्याध्ययनमर्हन्ति । सर्वविषयगर्भः सर्वाधिकारिक इत्येतदस्य महत्वम् ।</p>
		<p class="calibre6">अयं ग्रन्थः सम्पदर्थे सोदराणां कलहकथां कथयतीत्यापाततः प्रतीयते ।<a id="calibre_link-55" class="calibre5"></a> केवलं कलहकथा न महत्वापादिका । आध्यात्मतत्वगर्भिणीयं समग्रा कथा इति वदन्तस्तत्रभवन्तो मध्वाचार्याः तान्यध्यात्मतत्वानि हृदयङ्गमं प्रदर्शयामासुः । तेन चास्य ग्रन्थस्य शिखरारूढं महत्वमाविश्चक्रुः । तस्मात् सर्वैरवश्यमभ्यसनीयोऽयं ग्रन्थः ।</p>
		<p class="calibre6">परन्तु महाभारतस्य शुद्धः पाठः दुर्लभः । अपपाठादिना विपुलोऽपार्थप्रसङ्गः । प्रसङ्गमिममवलोक्य पलिमारुमठाधीशाः श्रीश्री विद्याधीशतीर्थाः शुद्धपाठलाभार्थं शश्रमुः<a id="calibre_link-56" class="calibre5"></a> । अष्टमठेषु तथान्यत्रान्यत्र लभ्यान् हस्तलेखान् बहूनत्र सञ्चिक्युः । विद्वद्भिः शोधनसम्पादने कर्माणि कारयामासुः । शुद्धपाठं पठितॄणां हस्तं प्रापयन्ति । चतुःषष्टिसम्पुटेषु महाभारतग्रन्थस्य प्रकाशनं न सुकरम् । श्रीश्री विद्याधीशतीर्थानामाश्रमगुरूणाम् अस्मद्विद्यागुरूणां श्रीश्री विद्यामान्यतीर्थानां जन्माब्दशतसन्दर्भे दुष्करमिदं कर्म सफलं समापयन्तीत्यभिनन्दार्हाः श्रीचरणाः । श्रीचरणानामस्मिन् कर्मणि<a id="calibre_link-57" class="calibre5"></a> आस्तिकाः भागभाजो भवन्तु, पुण्यभाजश्च भवन्तु इति उडुपि श्रीकृष्णमुख्यप्राणयोरस्माकं प्रार्थना ।</p>
		<p class="calibre6">इत्यनेकनारायणस्मरणानि<br class="calibre1" /><strong class="calibre4">श्रीश्रीविश्वप्रियतीर्थश्रीपादाः</strong></p>
	</section>
<div class="calibre"><a id="calibre_link-58" class="calibre5"></a></div></div>


<div class="maintext" id="calibre_link-29"><div class="calibre"><a id="calibre_link-59" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-60" role="doc-chapter">
		<h1 class="level1-title2" {http://www.idpf.org/2007/ops}type="title">अनुग्रहसन्देशः</h1>
		<p class="text-right"><strong class="calibre4">जगद्गुरु श्रीमन्मध्वाचार्यमहासंस्थानम्,<br class="calibre1" />परमपूज्य श्रीश्रीविद्याधीशतीर्थश्रीपादाः<br class="calibre1" />पर्यायउडुपि श्रीपलिमारुहृषीकेशमठः</strong></p>
		<p class="calibre6">श्रीमन्महाभारतं श्रीमद्भागवतपुराणं च वेदपुरुषस्य दिव्यं नेत्रद्वयम् । वेदार्थपरिबृंहणात्मकं, वेदार्थनिर्णायकभूतं चैतत्कृतिद्वयमेककर्तृकम् ।</p>
		<p class="calibre6">जनानां श्रीमद्भागवतेऽनितरसाधारणं प्रेम, महाभारतच्च तादृशं भयम् । महाभारतपुस्तकाज्जनानां तावद् भयं यावतास्य पुस्तकस्य<a id="calibre_link-61" class="calibre5"></a> गृहे प्रवेशमेव निषेधन्ति । महाभारतविषयेऽसत्कल्पनान्येवास्य भयस्य मूलम् । कलहातङ्क एवास्य सर्वस्य मूलम् । महाभारतशब्दः कलहशब्दपर्यायतया रूढः पामरेषु । वस्तुतस्तु नायं कलहकारको ग्रन्थः, अपि तु ‘जय’नामायं जयप्रदो मन्त्रः ।</p>
		<p class="calibre6">‘जयो नामेतिहासोऽयं कृष्णद्वैपायनेरितः’ इति भगवान् व्यास एवाह । उद्धृतं चेदं वाक्यं श्रीमध्वाचार्यैः गीतार्थचिन्तनसन्दर्भे । ‘महाभारत’ इत्युच्चारणे कलहो न भवति, प्रत्युत कलहकारणीभूतं<a id="calibre_link-62" class="calibre5"></a> सकलं दुरितं नश्यति इति वदन्ति । अनुभूतश्चैव प्रभवो बहुभिर्जनैः ।</p>
		<p class="verse">महत्वात् भारवत्वाच्च महाभारतमुच्यते ।<br class="calibre1" />निरुक्तमस्य यो वेद सर्वपापैः प्रमुच्यते ॥</p>
		<p class="calibre6">भारभरितोऽयं ग्रन्थः । तस्मादेव भारतम् । पुस्तकं भारः । शब्दा अपि भारतभूताः । अर्था अपि । शब्दानां समुचितं संयोजनमनुरणनं(?) चात्र स्तः । आर्षभाषासमृद्धिरत्र भानाति । आपाततो दूर्ज्ञेयान्याभाणककल्पानि चिन्तनान्यत्र मौक्तिकोपमेषु वचनेषु प्रोतानि । महाभारतग्रन्थस्य<a id="calibre_link-63" class="calibre5"></a> भव्यशब्दानां श्रवणमेवाप्यायमानं कर्णरसायनम् । वेदप्रतिबिम्बभूतमिं महाभारतं वेद इव त्रिधात्मनमाविष्करोति ।</p>
		<p class="verse">मन्वादि केचिद् ब्रुवते हास्तीकादि तथापरे ।<br class="calibre1" />तथोपरिचराद्यन्ये भारतं परिचक्षते ॥ </p>
		<p class="calibre6">अतीन्द्रियतत्वान्यङ्गीकुर्वाणां पाण्डवानां कथात्रास्ति । ईश्वरमनङ्गीकुर्वातामत एव उत्पथं प्रतिपन्नानां कौरवाणां चरित्रमत्रास्ति । मननीयानां गुणानां चिन्तनमत्र सम्भृतम् । सवेभ्य उपरिचरतो सर्वोत्तमस्य भगवतो<a id="calibre_link-64" class="calibre5"></a> महिम्नो वर्णनं महाभारतं साकल्येन व्याप्नोति । ग्रन्थस्यास्य श्लोकानां शतसहस्रस्यापि देवता श्रीकृष्ण एव । तत्रैव तेषां दृष्टिः । श्रीहरावेव तेषां चित्तम् । त्रिधार्थगर्भो वेदः । तत्प्रतिबिम्बभूतं च महाभारतं प्रतिश्लोकं दशार्थम् । तत एव भारतमिति नामान्वर्थम् । महाभारतेऽन्तर्गतं विष्णोः सहस्रनाम । तत्रैकैकमपि नाम शतार्थम् ।</p>
		<p class="verse">त्रयोऽर्थाः सर्ववेदेषु दशार्थाः सर्वभारते ।<br class="calibre1" />विष्णोः सहस्रनामापि निरन्तरशतार्थकम्<a id="calibre_link-65" class="calibre5"></a> ॥</p>
		<p class="calibre6">महाभारते या घटनावलयः वर्णिताः तासां सम्भवात् पूर्वमेव ग्रन्थोऽयं व्यरचि । तथा रचनमिदं भगवतो व्यासस्य सार्वज्ञे देवत्वे च प्रमाणायते । बहुवर्षा व्यतीत्य सम्भविष्यद्युद्धवर्णनं रोमहर्षं जनयति । युद्धद्रष्टा एव तत्र घटनावलीं वर्णयितुं न प्रभवति । एवं स्थिते भावियुद्धं सामग्रेण यथार्थं वर्णितवान् भगवान् व्यासः साक्षाद् भगवान्नारायण इत्येव ज्ञातव्यः नान्यथा ।</p>
		<p class="verse">‘को ह्यन्यद् पुण्डरीकाक्षात् महाभारतकृद्<a id="calibre_link-66" class="calibre5"></a> भवेत्’  </p>
		<p class="calibre6">तदस्य महाभारतस्याध्ययनं पञ्चभूतकथितं प्रपञ्चमेव विस्मारयति । उदात्त आनन्दे निमज्जयतीत्येतन्नैवोत्प्रेक्षा । एतदर्थमेव श्रीमन्मध्वाचार्यप्रणीतं महाभारततात्पर्यनिर्णयं, श्रीवादिराजकृतं लक्षालङ्कारं चावलम्ब्य बहून् हस्तलेखान् परामृश्य मूलपाठशोधने महान् परिश्रमः कृतः । तथा संशोध्य सम्पादिते महाभारतग्रन्थः प्रकाशनं नीयते तत्वसंशोधनसंसदा अस्मदीयसंशोधनशाखया ।</p>
		<p class="calibre6">अस्य पृष्ठतो महान्तमनेहसं<a id="calibre_link-67" class="calibre5"></a> महान्तं श्रमं कृतवतां विदुषां समवायोऽस्ति । अस्य समवायस्य नेता विद्वान् शेषगिरि आचार्याः तत्रभवतां विश्वेशतीर्थानामन्तेवासी पूर्णप्रज्ञविद्यापीठीयः । महता ज्ञानसाधनेन भूषितोऽयमाचार्यः । तिरुमलक्षेत्रे सन्निहितस्य भगवतः श्रीनिवासस्य (तिम्मप्पस्य) उच्छ्रिते सन्निधाने महाभारतपर्वसन्दोहरूपस्य पर्वतस्याविष्कारः विदुषांवरैः शेषगिरि आचार्यैः कृत इति महदिदं प्रमोदस्थानम् । बहवो विद्वांसः शेषगिरि आचार्यैः<a id="calibre_link-68" class="calibre5"></a> सहात्र कृतश्रमाः । तेषां सर्वेषां सहकारेण शेषगिरिवासिने श्रीनिवासायास्य महतो ग्रन्थस्य समर्पणावसरः सम्प्राप्तः । तदेतेषां सर्वेषां विदुषां श्रीकृष्णमुख्यप्राणयोरनुग्रहरक्षां प्रार्थयामहे ।</p>
		<p class="calibre6">इत्यनेकनारायणस्मरणानि<br class="calibre1" /><strong class="calibre4">श्रीश्रीविद्याधीशतीर्थश्रीपादाः</strong></p>
	</section>
<div class="calibre"><a id="calibre_link-69" class="calibre5"></a></div></div>


<div class="maintext" id="calibre_link-30"><div class="calibre"><a id="calibre_link-70" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-71" role="doc-chapter">
		<h1 class="level1-title2" {http://www.idpf.org/2007/ops}type="title">अनुग्रहसन्देशः</h1>
		<p class="text-right"><strong class="calibre4">जगद्गुरु श्रीमन्मध्वाचार्यमहासंस्थानम्, <br class="calibre1" /> परमपूज्य श्री श्री विश्ववल्लभतीर्थश्रीपादाः<br class="calibre1" /> उडुपि श्रीसोदे वादिराजमठः, रथवीथी, उडुपि</strong></p>
		<p class="calibre6">भगवान् वेदव्यासोऽन्धं विश्वरूपं दर्शयामास, कृमिणा राज्यं प्रशासायाञ्चकार । आसन्नमरणजनानपि सञ्जीवयाञ्चकार । अमितशक्तिपयोनिधिर्हि स भगवान् । अनेन भगवता रचिते महाभारतेऽपि महद् गाम्भीर्यम् । संसारदुःखवैतरिण्यां निमग्ना भगवताव्यासेन रचितानां ग्रन्थानां<a id="calibre_link-72" class="calibre5"></a> मननेन आनन्दक्षीरसागरे विहरन्ति । तेषां मध्ये महाभारतमुत्कृष्टतरं भाभाति । ‘वेदादपि परं चक्रे महाभारतमुत्तमम्’ । वेदप्रतिपाद्यरचितोऽयं ग्रन्थो वेदादपि परः । नीति-धन-धर्म-कामव्यवहाराः जीवनपथे सर्वत्राधारभूताः । आख्यानैरुपाख्यानैश्चैतत् सर्वं तथा संसारबन्धनान्मुक्तिसाधनं च बोधयन्नयं ग्रन्थः विज्ञानदीपः । ‘यदिहास्ति तदन्यत्र यन्नेहास्ति न तत् क्वचित्’ इति ग्रन्थकतॄणामेवोद्घोषणं समस्ति । तात्कालिकानां<a id="calibre_link-73" class="calibre5"></a> पात्राणां द्वारा पदे पदे उदयमानाः सन्देशाः सार्वकालिकाः ।</p>
		<p class="calibre6">अस्या मेरुकृतेः शुद्धपाठश्चिरान्नष्टः । तत्रभवन्तः श्रीमध्वाचार्याः भगवतो वेदव्यासस्यादेशेन महाभारतव्याख्यानरूपं महाभारततात्पर्यनिर्णयाख्यं ग्रन्थं रचयामासुः ।</p>
		<p class="verse"> क्वचिद् ग्रन्थान् प्रक्षिपन्ति क्वचिदन्तरितानपि ।<br class="calibre1" /> कुर्युः क्वचिच्च व्यत्यासं प्रमादात् क्वचिदन्यथा ॥</p>
		<p class="verse"> अनुत्सन्ना अपि ग्रन्था व्याकुला इति सर्वशः ।  <br class="calibre1" /> उत्सन्ना प्रायशः<a id="calibre_link-74" class="calibre5"></a> सर्वे कोट्यंशोऽपि न वर्तते ॥</p>
		<p class="calibre6">इति ग्रन्थेऽस्मिन्नुज्जगदुर्ग्रन्थकाराः । महता संशोधनेनायं ग्रन्थो विरचित इति चोचुः ।</p>
		<p class="calibre6">‘स्वयं व्यासो हि तद्वेद ब्रह्मा वा तत्प्रसादतः’ इत्युक्तिर्महाभारतस्य दुर्बोधत्वमवगमयति ।</p>
		<p class="calibre6">लोकोद्धारकग्रन्थरत्नस्य संरक्षणार्थं बोधनार्थं च भाविब्रह्मभ्यां द्वाभ्यामिदं व्याख्यातम् । श्रीमन्मध्वाचार्याः महाभारततात्पर्यनिर्णयः यमकभारतम्’ इति ग्रन्थद्वयमनुजगृहुः । श्रीवादिराजगुरुसार्वभौमश्च<a id="calibre_link-75" class="calibre5"></a> लक्षालङ्कारम् । सर्वज्ञयोरनयोः कृतयः शुद्धपाठसंशोधनकर्मणि अवश्यमवलम्बनीयाः ।</p>
		<p class="calibre6">शुद्धपाठशोधने पूर्वमनेके प्रयेतिरे । परन्तु न सफलाः । अधुना पलिमारुमठाधीशाः श्रीश्री विद्याधीशतीर्थाः भागीरथेन प्रयत्नेन सफलाः । बहूनां विदुषां सहकारेण प्राचीनानां हस्तलेखनां संशोधनेन शुद्धं पाठं ते समपपदन्त । तात्पर्यनिर्णयलक्षालङ्काराभ्यां सममिमं शुद्धपाठं प्रददति श्रीपादाः ।</p>
		<p class="calibre6">सर्वे सज्जना अनेन ग्रन्थरत्नेन शुद्धं<a id="calibre_link-76" class="calibre5"></a> ज्ञानमप्यासुरिति अस्मदाराध्यदेवं मध्व-वादिराजवरदं भूवराह-हयग्रीव-वेदव्यासं सम्प्रार्थयामहे ।</p>
		<p class="calibre6">इत्यनेकनारायणस्मरणानि<br class="calibre1" /><strong class="calibre4">श्रीश्रीविश्ववल्लभतीर्थश्रीपादाः</strong></p>
	</section>
<div class="calibre"><a id="calibre_link-77" class="calibre5"></a></div></div>


<div class="maintext" id="calibre_link-3"><div class="calibre"><a id="calibre_link-78" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-79" role="doc-chapter">
		<h1 class="level1-title2" {http://www.idpf.org/2007/ops}type="title">महाभारतवैशिष्ट्यम्</h1>
		<p class="text-right">श्रीश्रीविद्याधीशतीर्थश्रीमच्चरणाः </p>
		<p class="calibre6">वेविदन्ति खल्वनाद्यनन्त&shy;वेदवेदाङ्गवेदान्त&shy;सिद्धान्त&shy;संसिद्धपारमार्थिक&shy;परापरपरमप्रमेयपीयूष&shy;पारावारपारदृश्वानो दूरीकृतदुराग्रहादिषड्&shy;वर्गदुर्ग्रहाः सद्गुणगण&shy;सङ्ग्रहणप्रभविष्णु&shy;सहृदयसत्तत्व&shy;विविदिषुविचक्षणचणाः, यत् सकलवाङ्मनसाभिमानिन्या जगज्जनन्या सन्ततसमुपासितस्य जगन्मङ्गलमय&shy;मुकुन्दस्य त्रिलोकसल्लोकविषय&shy;कापारसंसारसागर&shy;सन्तरणसन्तरणी&shy;भूततरुणतरणिकोटि&shy;सवर<a id="calibre_link-80" class="calibre5"></a>्णारुण&shy;चरणारविन्दा&shy;मन्दानन्दादि&shy;सद्गुणमकरन्द&shy;सिन्धुबन्धुभिः श्रुतिशतविहित&shy;शुभहितचरितैरनवरत&shy;शमदमादिगुणगणभरितैः, ज्ञानानन्दवीर्यौदार्य&shy;सौन्दर्यादिगुणपूर्णतया <sup class="calibre7"><a {http://www.idpf.org/2007/ops}type="noteref" href="#calibre_link-4" class="calibre8">*</a></sup>भशब्दाभिधश्रीहरौ विशेषरतत्वेन ‘भरतो वायुरुद्दिष्टः’ इत्युक्तेःड्व तन्मारुत&shy;भरतसान्निध्यविजृम्भित&shy;राघवभरतआर्षभ&shy;भरतदौष्षन्ति&shy;भरतादिभिरापालितेऽस्मिन् भारते सत्कर्मक्षेत्रमूर्धन्ये सच्छास्त्र&shy;समूहसार्वभौमायित&shy;महाभारतग्रन्थराजोऽयं त्रिभुवनसार्वभौम&shy;रमारामारमणरामराज<a id="calibre_link-81" class="calibre5"></a> इव विराराजिति सुचिरं सुतरामिति । यतोहि जगत्पितामहपिता श्रीपतिरेव पाराशर्यरूपेण सर्वशास्त्र&shy;सारभूत&shy;महाभारतग्रन्थपीयूषं वैषयिकविषविदूषितधिषणानां सम्मानुषाणां समुज्जीवन&shy;समुद्धरणकरुणया प्रणिनाय ।</p>
		<p class="calibre6"> स्वयं जगज्जीवनदजीवोत्तमजगद्गुरुसार्वभौममध्वमुनिना ‘सर्ववेदार्थोपबृंहितां तदनुक्तकेवलेश्वरज्ञानदृष्टार्थयुक्तां च सर्वप्राणिनामवगाह्यानव गाह्यरूपां केवलभगवत्स्वरूपपरां परोक्षार्थां महाभारतसंहितामचीक्लृपत्’<a id="calibre_link-82" class="calibre5"></a> इति समुट्टङ्किततया, सर्ववेदादिसदागमसमूहसारभूतः, स्वयं पुण्डरीकाक्ष&shy;साक्षिसिद्धानितर&shy;साधारणामितमहत्त्वभरित&shy;महाभारताख्यसर्वोत्तमनिर्णेयग्रन्थ -राजो विधिभवादिसर्वदेवोत्तम&shy;भारताचार्यस्यैवा&shy;द्वितीयद्वितीयरूपः सन् विविधविबुधसुबुधसमुदयसविधे सार्वदेशिकसार्वकालिक&shy;निरतिशयसम्मानशिखरशेखरीभूतः सन् विरारज्यते विजेजीयते च सुतराम् । किञ्च वैरिञ्चसारस्वतप्रपञ्चरङ्गमञ्चे श्रीहरेरनन्यगुणसञ्चय&shy;सञ्चिन्तनैकचरित&shy;विरिञ्चिवैरिञ्च्याद्य<a id="calibre_link-83" class="calibre5"></a>मरवराञ्चितनानारत्नखचित&shy;काञ्चनसिंहासनसमारूढः सन् विशिष्टशिष्टानां बलिष्ठानिष्टविनष्टिद्वारा समुत्कृष्टसन्तु&shy;ष्ट्याद्यष्टापदसुवृष्टि&shy;प्रवर्षणप्रभविष्णुरयमालौकिक&shy;ग्रन्थचिन्तामणिः लौकिकचिन्तामणि&shy;शतान्यप्यनिशमतिशेते&shy;तरामित्यत एव लोकोत्तराः सर्वे सुजिज्ञासवः सर्वशास्त्रसारभूत&shy;महाभारताध्ययन&shy;नैरन्तर्याख्यमहाव्रतनिरताः सन्तोऽतिपावित&shy;सकलजीविताश्च बोभूयन्ते । </p>
		<p class="calibre6">सकलसल्लोक&shy;समुद्दिधीर्षयाऽनन्यकारुण्य&shy;पूर्णपूर्णप्रज्ञैः<a id="calibre_link-84" class="calibre5"></a> सर्वपुरुषार्थमूलभूत&shy;सर्वमूलग्रन्थेषु तत्रतत्र नानाप्रकारेण प्रभुसंहिततयैवं समुदघोषि &ndash; </p>
		<p class="verse">भारतं सर्वशास्त्रेषु भारते गीतिका वरा ।<br class="calibre1" /> विष्णोः सहस्रनामापि ज्ञेयं पाठ्यं च तद् द्वयम् ॥</p>
		<p class="calibre6">इत्यादि । श्रीमहाभारताख्य&shy;देवपारिजातस्य सुमधुरमधुसारभूता&shy;विगीत&shy;भगवद्गीतायास्तथा विष्णोर्दिव्य&shy;सहस्रनाम&shy;स्तोत्रस्य प्रतिदिनं समनुसन्धान&shy;विधानमहरहः सन्ध्यावन्दन&shy;विधानमिव दिष्ट्या स्पष्टमाचष्टन् शिष्टान् सर्वानपि ।  </p><div class="calibre"><a id="calibre_link-85" class="calibre5"></a></div>
		<p class="calibre6">सकलसल्लोक&shy;सन्मङ्गलकरोत्तुङ्गतरोत्तर&shy;बदरीतटे भगवद्बादरायण&shy;मुखकमलादेवाति&shy;चतुरमतिवाणीपति&shy;पूर्णप्रमति&shy;प्रमुखलेखाद्याः पैलजैमिन्यादि&shy;मुनिमूर्धन्याश्च अहरहरहमहमिकया यथायोग्यमितिहासाभिध&shy;ग्रन्थस्यास्य नैकविधनिगूढप्रौढ&shy;प्रमेयामृतप्रवाह&shy;पानावगाहन&shy;ध्यानगान&shy;सम्मानादिनाऽनुदिनं मोमुद्यन्त इत्यभिज्ञानामैतिह्यादिना तन्महत्वं विवेत्तुं विवेक्तुं विवक्तुं वा को वा कवीन्द्रोऽधिचर्करीति? सकलाम्नाय&shy;वाङ्मयामृत&shy;सारसङ्ग्रहणात्<a id="calibre_link-86" class="calibre5"></a> तदनुक्त&shy;केवलेश्वरीय&shy;सर्वोत्कृष्टसाक्षि&shy;दृष्टार्थयुक्ततया च सर्ववेदेभ्योऽप्यधिकतम&shy;पञ्चमवेदतया वेविद्यत एवेदमितिहासग्रन्थरत्नम् । प्रत्यपादि चैवं भारततात्पर्यनिर्णये श्रीमदानन्दतीर्थभगवत्पादाचार्येण &ndash; </p>
		<p class="verse">‘निर्णयः सर्वशास्त्राणां भारतं परिचक्षते ।<br class="calibre1" /> भारतं सर्ववेदाश्च तुलामारोपिताः पुरा ॥</p>
		<p class="verse"> देवैर्ब्रह्मादिभिः सर्वै ऋषिभिश्च समन्वितैः ।<br class="calibre1" /> व्यासस्यैवाज्ञया तत्र त्वत्यरिच्यत भारतम् ॥</p>
		<p class="verse"> महत्त्वाद्<a id="calibre_link-87" class="calibre5"></a> भारवत्त्वाच्च महाभारतमुच्यते ।<br class="calibre1" /> निरुक्तमस्य यो वेद सर्वपापैः प्रमुच्यते ॥’</p>
		<p class="verse">‘यदिहास्ति तदन्यत्र यन्नेहास्ति न कुत्रचित्’</p>
		<p class="verse"> ‘भारतान्नाधिकं विष्णोर्महिमावाचकं क्वचित् ।<br class="calibre1" /> भारतान्न विरागाय भारतान्न विमुक्तये ॥’</p>
		<p class="verse"> ‘समस्तशास्त्रार्थनिदर्शनात्मकं चक्रे महाभारतनामधेयम् ।<br class="calibre1" /> वेदोत्तमं तच्च विधातृशङ्करप्रधानकैस्तन्मुखतः सुरैः श्रुतम् ॥’ </p>
		<p class="calibre6">इत्यादिप्रमाणैः । प्रतिवाक्यमध्यात्मसन्देशसहस्रगर्भितं प्रतिपदीयमगाध-<a id="calibre_link-88" class="calibre5"></a>   वेदान्ताध्यात्मार्थगाम्भीर्यम्, न्यक्कृतकोटिकन्दर्पदर्पस्येन्दिरापतेर्नैकविधकल्याणरूपविषयकमनन्यलावण्यं, सद्गुणमहार्णवस्य तस्यानिवार्यवीर्यस्थैर्यशौर्यौदार्याद्यगण्यसद्गुणमाणिक्यजालम्, काव्यशास्त्रपिपासूनां च श्रद्धालुजिज्ञासूनां विविधविभावानुभावसञ्चारिभावादिन&shy;वनवनैसर्गिककाव्य&shy;रससमुज्जृम्भितमङ्गलमय&shy;नव्यकाव्यतरङ्गमाला&shy;सौन्दर्यम्, एतादृशनवनवसु&shy;विशेषाध्यात्मरसोल्लोलकल्लोल&shy;विहरणनिपुणद्रुहिण&shy;सुपर्णादिसर्वसुपर<a id="calibre_link-89" class="calibre5"></a>्वादि&shy;मङ्गलतिमिङ्गिलगिलाश्च अमितमहत्वयुक्त&shy;महाभारतामृताम्बुधेरद्वितीय&shy;वैशिष्ट्यं स्पष्टीकुर्वन्ति । एवङ्कारमपरिमित&shy;महागुणमणि&shy;भरितमहा&shy;भारतग्रन्थरत्नाकरं दुग्धदधिघृतादि&shy;सप्तविधमहाकूपारानपि स्वैरं कूपीचकार चकासाञ्चकार चेत्येतन्नैव चित्रम् ।</p>
		<p class="calibre6">अत एव परतत्वप्रेप्सूनां सकलसल्लोकानामपि पुनरावृत्ति&shy;रहितपरमपुरुषार्थ&shy;सम्प्रापकमिदं भारतमनन्तार्थ&shy;समुज्जृम्भितं सत् तत्तद्योग्यता&shy;तारतम्यानुसारं पारमार्थिकप्रकृष्ट&shy;प्रमेयरहस्या<a id="calibre_link-90" class="calibre5"></a>ख्यनैकविधरत्नमाला&shy;पारितोषिकप्रदानादिना निर्मत्सरनिर्मलजिज्ञासुवृन्दं परितोषयति परिपुष्णाति चेत्यभिसन्धिना &ndash; </p>
		<p class="verse">ब्रह्मापि तन्न जानाति ईषत् सर्वोऽपि जानति ।<br class="calibre1" /> बह्वर्थमृषयस्तत्तु भारतं प्रवदन्ति हि ॥</p>
		<p class="calibre6">इति नारदीयप्रमाणोदाहरणपुरस्सरं गीताभाष्ये श्रीमदानन्दतीर्थ&shy;भगवत्पादेनोट्टङ्कितम् । ‘यः पार्थिवानि विममे रजांसि’ इत्यादिश्रुत्युक्तरीत्या दशावरणयुक्तचतुर्दशलोकात्मक&shy;ब्रह्माण्डभाण्ड&shy;कुलालायितोऽसौ कमलासनोऽनायासेनैव<a id="calibre_link-91" class="calibre5"></a> भगवद्व्याप्त&shy;रूपोपासनानिमित्तेन गौणाधिष्ठानतया विश्व-   विषयकाशेष&shy;परमाणुपरिगणन&shy;निपुणाग्रणीरप्यनन्तार्थ&shy;गर्भितेतिहाससंहितायाः केवलेश्वरैकदृष्ट&shy;विशिष्टप्रमेयरत्नजालं हन्त साकल्येनावगन्तुं न पारयते इत्येतदनितरसाधारण&shy;गुणवैशिष्ट्यमवधार्यते । किमुत स्वगुणाच्छादिकाद्यनाद्य&shy;ज्ञानसन्तमससंवीततया सन्ततसन्तप्तस्वान्तैः सन्मर्त्यान्तेवासिभिरति&shy;गभीरभारतार्थावगमः कथङ्कारं शक्येत । </p>
		<p class="calibre6"> अत्र च त्रैविक्रमार्योक्तिरियमस्मानेवङ्का<a id="calibre_link-92" class="calibre5"></a>रं वारंवारं संस्मारयति प्रबोधयति च &ndash;</p> 
		<p class="verse">वेत्ता वक्ता विवेक्ता विविधगुणगणापूर्णमेकैकमेषां<br class="calibre1" />को वा कार्त्स्न्यात् कवीन्द्रः क इव च कलयोक्तक्रमोन्नेयकानि ।<br class="calibre1" /> अङ्गान्यङ्गीकरिष्णुर्मनसि वचसि वा यो हि कल्पान्तकालक्रान्ताण्डोल्लोल&shy;कल्लोलिनि सलिलनिधौ सज्जते मज्जनाय ॥६॥</p>
		<p class="verse"> वाग्भिर्वर्याभिरग्र्याः श्रुतिपदविदिता ब्रह्मवायू सुपर्णः<br class="calibre1" />शेषेशाद्याः सुरेशा जनिशतवृतया भागवत्या च भक्त्या । <br class="calibre1" />देव्या दत्तावलम्बाः कथमपि<a id="calibre_link-93" class="calibre5"></a> करुणावारिराशौ रमेशे<br class="calibre1" />त्वंशांशे स्प्रष्ट्रुमीशास्तदिह तदितरे केऽनुकल्पा वयं के ॥७॥ इति ।</p>
		<p class="calibre6"> (विष्णुस्तुतिः) </p>
		<p class="calibre6">यद्यप्यनन्तार्थगर्भित&shy;भारतप्रतिपादित&shy;सत्तत्वरत्नाकर&shy;सर्वस्वसङ्ग्रहणे कार्त्स्न्येना&shy;प्रभविष्णुभिरपि स्वयं स्वयम्भूशम्भुजम्भारि&shy;प्रमुखैरहरहः प्रत्यक्षरं प्रतिपदं सम्पाद्यमानं नवनवदिव्यभव्याध्यात्म&shy;रहस्यपुरुषार्थवैशाल्यं तत्र च सम्यक्त्ववैशिष्ट्य&shy;स्पष्टीकरणाय ‘ब्रह्माऽपि तन्न जानाति ईषत्<a id="calibre_link-94" class="calibre5"></a> सर्वोऽपि  जानति’ इति नारदीयपुराणे आदौ ‘न जानाति’ इति समीचीनक्रियापदं प्रायोजि । अनन्तरं तावत् खद्योतपोतप्रमुषित&shy;शेमुषीप्रकाशैरल्पमानुषै&shy;रधिगम्यमानभारतार्थावगमे नैकविधज्ञान&shy;शून्यतामावेदयितुम् ‘ईषत् सर्वोऽपि जानति’ इत्यत्र दीर्घलोपेन ज्ञानशून्यताज्ञापकं जानतीत्यसमीचीनक्रियापदं प्रायोजि ।</p>
		<p class="calibre6">ननु ‘इतिहासपुराणाभ्यां वेदं समुपबृंहयेत्’ इत्युक्तावेवं मन्दाशङ्का समुन्मिषति &ndash; इतिहासपुराणयोरेकार्थपरतया<a id="calibre_link-95" class="calibre5"></a> कुतस्तरां तयोः पृथग्व्यपदेशः? यतोहि &ndash; पुरा भवं पुराणम् इति व्युत्पत्त्या अविगीतार्षपारम्पर्योपदेशोपगतं पुरावृत्तमुपवर्ण्य कार्यकार्यविधिनिषेधादिसन्देशैः साधकवृन्दं प्रबोधयन्ति हि पुराणानि । तथैव इतिह ड्ग आर्षपारम्पर्योपदेशसम्प्रदायेन आस ड्ग इतिवृत्तमुपवर्तत इत्यर्थः । इत्थं हि पुराणान्तर्गतामेवेतिहाससंहितां कथं खलु पृथगगणयद् ग्रन्थकर्तेति चैन्मैवमवधेयम् । नात्र ‘आस’ इत्यस्य भूतकालीनेतिवृत्तार्थैकवाचकक्रियापदपरत्वं<a id="calibre_link-96" class="calibre5"></a> चमच्चरीकर्ति । यतोहि भारतग्रन्थं सर्वज्ञबादरायणमुनिः कुरुवंशोत्पत्तेः प्रागेव निरमासीत् । तद्ग्रन्थोक्तप्रकारेणैव सर्वं प्रावर्तत । तस्माद् भारतनिर्माणप्रसङ्गे आसेत्यस्य भूतकालीनार्थपरत्वं न युक्तम् । ‘अचिरेण, अचिरात्, अस्ति, आह’ इत्यादि&shy;विभक्तिप्रतिरूपक&shy;पुरुषप्रतिरूपकाव्यय&shy;प्रयोगवदत्रापि आसेत्यस्याव्यय&shy;परत्वमवगन्तव्यम् ।</p>
		<p class="verse"> ‘सदृशं त्रिषु लिङ्गेषु सर्वासु च विभक्तिषु ।<br class="calibre1" /> वचनेषु च सर्वेषु यन्नव्येति<a id="calibre_link-97" class="calibre5"></a> तदव्ययम् ॥’</p>
		<p class="calibre6">इति व्याकरणोक्ताव्यय&shy;लक्षणादप्यत्र विशिष्यते । न केलवं सर्व-  पुरुषवचनादिषु अव्ययीभावविवक्षया, किन्तु सर्वदेशकालेष्वपि अव्ययीभावविवक्षया आसेत्यव्ययमत्यन्त&shy;व्यापकार्थे प्रायोजीत्यभिज्ञाना&shy;मैतिह्येनावगम्यते । एवञ्च महाभारतेतिवृत्तानां सार्वदेशिक&shy;सार्वकालिक&shy;सत्यत्वप्रवाहनित्यत्वव्याप्त्याख्य&shy;विशिष्टार्थवाचकत्व&shy;मासेत्यव्ययमावेदयतीत्यष्टादश&shy;पुराणेभ्योऽपि इतिहासाभिध&shy;ग्रन्थस्यास्य वैशिष्ट्यं<a id="calibre_link-98" class="calibre5"></a> बोबुध्यते । एवञ्च पुराणान्युक्तरीत्या पुरावृत्तप्रसङ्ग&shy;प्रतिपादनपुरस्सरं विधिनिषेधपरसन्देशैः साधकवृन्दं प्रबोधयन्ति । इतिहासस्तु सार्वदैशिक&shy;त्रैकालिक&shy;पारमार्थिक&shy;सत्यप्रसङ्गानुभवाभिव्यञ्जकतया समक्षमेव समेषामपि साधकानामनिशं सुभृशं सुदृशं विशेषतः सन्दिशति । महाभारतप्रतिपादित&shy;प्रसिद्धसङ्ग्रामप्रसङ्गादिकं सर्वेष्वपि देशकालेषु सर्वेषामपि प्राणभृन्मात्राणां दारुणजीवनेषु बाह्याभ्यन्तरान्तरङ्गेषु तत्तद्योग्यतानुसारं<a id="calibre_link-99" class="calibre5"></a> वारंवारं प्रवरीवर्तितरां सुतराम् । अत एव नैकविधसांसारिकसङ्घर्षादिना दन्दह्यमान&shy;मानसैर्बम्भ्रम्यमाणान्तःकरणैश्च सर्वप्राणभृन्मात्रै&shy;रहरहरैककण्ठ्येनाहहा अस्मज्जीवनमेव महाभारतायितमिति सोच्छ्वासं सविश्वासं च समुद्गीर्यते खलु । तथाहि सज्जनप्रमुखाः पाण्डवप्रतीकाः, दुर्जनप्रमुखाः कौरवप्रतीकाः । अन्ये सामान्यास्तत्तदनुचरप्रतीकाः । सच्छास्त्रसु&shy;संस्कृतहितोपदेशकर्तारो महान्तो गीताचार्यस्थानीयाः<a id="calibre_link-100" class="calibre5"></a> गीताचार्यसान्निध्यवन्तश्च । एवमेवाभ्यान्तरसमराङ्गणे श्रद्धास्तिक्यनैक&shy;विधलोकोत्तरसद्धर्मपरम्परार्थैक&shy;परत्वसत्यसन्धादिसद्गुणाः पाण्डवप्रतीकाः । नृशंसत्वनास्तिक्य&shy;परप्रतारणनैपुण्यादिदुर्गुणाः कौरवप्रतीकाः । नैकविधसच्छास्त्र&shy;विषयकाध्यात्मिक&shy;विमर्शविशेष एव गीताचार्यस्थानीय इति । इत्थङ्कारमस्माभिरनुदिनं नानाप्रकारेण मानसिकतुमुलवेलायां समापन्नविपत्तिकालेषु च ‘क्लेब्यं मा स्म गमः पार्थ’ इत्यादि&shy;दिव्यचैतन्योद्बोधक&shy;भगव<a id="calibre_link-101" class="calibre5"></a>त्सन्देश&shy;सञ्जीवनवचनैः कर्तव्यमौढ्यं दूरीकृत्य ससम्भ्रमं सत्कर्मा-  चरणनिरतैर्महाभारतार्थ&shy;समन्वितपावितजीवितैश्च सततं भवितव्यमित्यवगन्तव्यम् ।</p>
		<p class="calibre6">यथा खलु पनसफलास्वादनोत्सुकं तद्गतकण्टकमयकवच-स्निग्धक्षीरादिकं प्रतिबध्नाति तथैवैतदितिहास&shy;पुराणाध्ययन&shy;समुत्सुकं तत्वबुभुत्सुं नैकविधप्रक्षेपविक्षेपादिकं समाधिगुह्यदर्शनभाषात्रयादिकं सुदृढं बाढं प्रतिबध्नाति । व्यव्रियत स्वयं भगवत्पादाचार्येण &ndash;</p>
		<p class="verse"> ‘क्वचिद्<a id="calibre_link-102" class="calibre5"></a> ग्रन्थान् प्रक्षिपन्ति, क्वचिदन्तरितानपि ।<br class="calibre1" /> कुर्युः क्वचिच्च व्यत्यासं प्रमादात् क्वचिदन्यथा ॥</p>
		<p class="verse"> अनुत्सन्ना अपि ग्रन्था व्याकुला इति सर्वशः ।<br class="calibre1" /> उत्सन्नाः प्रायशस्सर्वे कोट्यंशोऽपि न वर्तते ॥</p>
		<p class="verse"> ग्रन्थोऽप्येवं विलुळितः किम्वर्थो देवदुर्गमः ।<br class="calibre1" /> कलावेवं व्याकुलिते निर्णयाय प्रचोदितः ॥</p>
		<p class="verse"> हरिणा निर्णयान् वच्मि विजानंस्तत्प्रसादतः ।<br class="calibre1" /> शास्त्रान्तराणि सञ्जानन् वेदांश्चास्य प्रसादतः ॥</p>
		<p class="verse"> देशेदेशे तथा<a id="calibre_link-103" class="calibre5"></a> ग्रन्थान् दृष्ट्वा चैव पृथग्विधान् ।<br class="calibre1" /> यथा स भगवान् व्यासः साक्षान्नारायणः प्रभुः ॥</p>
		<p class="verse"> जगाद भारताद्येषु तथा वक्ष्ये तदीक्षया ।</p>
		<p class="calibre6">इत्यादि । अपि च &ndash;</p>
		<p class="verse"> उक्तं लक्षणशास्त्रे च कृष्णद्वैपायनोदिते ।<br class="calibre1" /> त्रिभाषां यो न जानाति रीतीनां शतमेव च ॥  </p>
		<p class="verse">व्यत्यासादीन् सप्तभेदान् वेदाद्यर्थं तथा वदेत् ।<br class="calibre1" /> स याति निरयं घोरमन्यथाज्ञानसम्भवम् ।<br class="calibre1" /> इत्यन्येषु च शास्त्रेषु तत्रतत्रोदितं बहु<sup class="calibre7"><a {http://www.idpf.org/2007/ops}type="noteref" href="#calibre_link-5" class="calibre8">*</a></sup> ॥</p>
		<p class="verse"> व्यत्यासः प्रातिलोम्यं<a id="calibre_link-104" class="calibre5"></a> च गोमूत्री प्रघसस्तथा ।<br class="calibre1" /> उक्षणः सुधुरः साधु सप्त भेदाः प्रकीर्तिताः <sup class="calibre7"><a {http://www.idpf.org/2007/ops}type="noteref" href="#calibre_link-6" class="calibre8">*</a></sup> ॥</p>
		<p class="calibre6"> इत्यादि । एवञ्चानुभाविवृद्धजनमार्गदर्शनं विना पनसफलबुभुक्षुर्यथा मोमुह्यते चेक्लिश्यते रोरुद्यते च तथा जगद्गुरु&shy;श्रीमदानन्दतीर्थ&shy;भगवत्पादप्रणीत&shy;निर्णयमार्गदर्शनमन्तरेण तत्वबुभुत्सुवृन्दं क्लेशमोहकार्पण्यादिना परिबम्भ्रमीतीति नैव संशीतिः । तत्वबुभुत्सूनामेतदहो&shy;भाग्यमभियुक्तैरेवं समस्ताव&ndash;</p>
		<p class="verse">  पाराशर्यः परतत्वप्रसिद्ध्यै<a id="calibre_link-105" class="calibre5"></a> तात्पर्यार्थं परमं भारतस्य ।<br class="calibre1" /> व्यक्तं वक्तुं नियुनक्ति स्म साक्षादेनं धन्यं भुवने मन्यमानः ॥ इति ॥</p>
		<p class="calibre6">इत्येवं  दिङ्मूढदीनदूननाना&shy;सुजनसमूहसमुद्दिधीर्षया  सम्मोक्षमार्गदर्शने सद्दर्शनायित&shy;भारततात्पर्यनिर्णयादिसुदर्शनानि प्राकाश्यन्त । तथैव तदुपष्टम्भकतया भाविसमीरवादिराज&shy;गुरुसार्वभौमप्रणीतमहा&shy;भारतलक्षालङ्कारग्रन्थरत्नं तत्वविविदिषुसुविदुषां नानादुर्दर्शनाद्याक्रान्त&shy;स्वान्तस्थध्वान्त&shy;विध्वंसनपटीयो<a id="calibre_link-106" class="calibre5"></a> हि दिग्दिगन्तसन्दर्शन&shy;देदीप्यमानदिव्य&shy;सुदर्शनकोटिमाटीकतेतरां सुतराम् । सुलोचनयुगलस्थानीय&shy;मेतद्ग्रन्थद्वय&shy;मार्गदर्शनमन्तरा भारतार्थगाम्भीर्यावगमे सर्वैरपि तत्वप्रेप्सुभिर्वारंवार&shy;मान्ध्यमेवानुबोभूयत इत्यत्र न कश्चिदपि विपश्चित् विवदते  । </p> 
		<p class="calibre6">श्रीमहाभारत&shy;तात्पर्यनिर्णयटीकायां भावप्रकाशिकायां भारतमहत्त्वमेवं विवृतम् &ndash; ‘ननु लक्षसङ्ख्याकश्लोक&shy;करणमात्रेण कथं व्यासस्य साक्षान्नारायणत्वसिद्धिरिति नाशङ्कनीयम्<a id="calibre_link-107" class="calibre5"></a> । कुरुपाण्डववंशोत्पत्तेः पूर्वमेव उभयोर्वंशयोरुत्पत्तिप्रकारं, राजसूयाश्वमेधादियागमहिमानं, तदर्थं कृतदिग्विजयप्रकारं, जतुगेहान्निर्गमनप्रकारकौशलं, बकहिडिम्बयोर्हननं, द्रौपदीविवाहनिर्वाहशक्तिं, दुर्द्यूतोद्योगं, वनवासाज्ञातवास&shy;गोग्रहणादिबहुतर&shy;कथामष्टादशाक्षोहिणी&shy;सेनायामन्योन्यं कथ्यमानोक्तिप्रत्युक्तिप्रकारं, शरप्रतिशरसङ्ख्याबन्धनादिचातुरीं, व्यूहप्रतिव्यूहकरणमस्त्रप्रत्यस्त्रप्रयोगपरिपाटीं<a id="calibre_link-108" class="calibre5"></a> भीमार्जुनभीष्मद्रोणादिभिर्दिनेदिने हन्यमानकरितुरगाद्यनेकसङ्ख्यादिकं च करतलमिलितामलकवद् दृष्ट्वा महाभारताख्यस्वग्रन्थे ग्रथयतो व्यासस्य निरवधिकजगन्निर्मातृनारायणवन्निरवधिकसार्वज्ञ्यसिद्धेः साक्षादवतारत्वस्यापि प्रेक्षावद्भिरुत्प्रेक्षयितुं शक्यत्वात् । कथमन्यथा मत्स्यकूर्मादेस्तदवतारत्वसिद्धिः ।</p>
		<p class="calibre6">सच्छास्त्र&shy;राजराजायित&shy;भारतग्रन्थोऽयं भारतीयजिज्ञासु&shy;वृन्दैरहरहरवश्य-  मधिगम्य कृतकृत्य&shy;जीवितैर्भवितव्यमिति<a id="calibre_link-109" class="calibre5"></a> परमपूज्य&shy;विद्यामान्यतीर्थाख्यास्मद्गुरुवर&shy;मनोरथं स्मारंस्मारं, तथा परमपूज्य श्रीविश्वेशतीर्थ&shy;साहाय्यानुग्रहबलमवलम्ब्यै&shy;तद्गुरुतरकर्मणि साम्प्रतमस्माभिः सम्प्रावृत्यत । सहृदयाध्येतृवर्गीयाप&shy;वर्गमार्गसौगम्य&shy;सम्पादनाय बद्धदीक्षितैर्विविध&shy;विदग्धैर्दग्ध&shy;शुद्धप्रतनमातृकावै&shy;विध्यमावेद्य यावच्छक्ति प्रायत्यतेति साभिमानमभिनन्दामः । अस्मदुपास्यमूर्ति&shy;जगज्जनकजानकी&shy;जान्यभिन्नभैष्मीमध्वगुरु&shy;परम्परापर्यर्चित&shy;श्रीकृष्णप्<a id="calibre_link-110" class="calibre5"></a>रभुर्निज&shy;चरणगुणशरण&shy;विचारणादिनिपुण&shy;भक्तगणाननवरत&shy;गुणोत्कर्षविश्राणनादिना समनुगृह्णात्वित्याशास्महे ।</p>
		<p class="calibre6">अतः साधूक्तं ‘को ह्यन्यः पुण्डरीकाक्षान्महाभारतकृवेत्’ इति ॥</p>
		<p class="calibre6">इत्यनेकनारायणस्मरणानि<br class="calibre1" /><strong class="calibre4">श्रीश्रीविद्याधीशतीर्थश्रीपादाः</strong></p>
	</section>
<div class="calibre"><a id="calibre_link-111" class="calibre5"></a></div></div>


<div class="maintext" id="calibre_link-7"><div class="calibre"><a id="calibre_link-112" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-113" role="doc-chapter">
		<h1 class="level1-title2" {http://www.idpf.org/2007/ops}type="title">भूमिका</h1>
		<p class="text-right">श्रीमन्महाभारतं भगवता बादरायणेन प्रणीतम् । अवतारसमनन्तरं तृतीये वत्सरे भगवान् वेदव्यासो ग्रन्थमिमं प्रणिनायेति स्मर्यते । ‘को ह्यन्यः पुण्डरीकाक्षान्महाभारतकृद् भवेत्’ इति महाभारते पुराणान्तरेषु च पठ्यते । महाभारतस्य प्रशंसा पुराणादिषु भूयोभूयो दृश्यते ।</p>
		<p class="verse">‘लोकेशा ब्रह्मरुद्राद्याः संसारक्लेशिनं जनम् ।<br class="calibre1" /> वेदार्थाज्ञमधीकारवर्जितं च स्त्रियादिकम् ॥</p>
		<p class="verse">अवेक्ष्य प्रार्थयामासुर्देवेशं<a id="calibre_link-114" class="calibre5"></a> पुरुषोत्तमम् ।<br class="calibre1" /> ततः प्रसन्नो भगवान् व्यासो भूत्वा च तेन च ॥</p>
		<p class="verse">अन्यावताररूपैश्च वेदानुक्तार्थभूषितम् ।<br class="calibre1" /> केवलेनात्मबोधेन दृष्टं वेदार्थसंयुतम् ॥<br class="calibre1" />वेदादपि परं चक्रे पञ्चमं वेदमुत्तमम् ।’</p>
		<p class="calibre6">इति नारायणाष्टाक्षरकल्पे ।</p>
		<p class="verse">  ‘ब्रह्माऽपि तन्न जानाति ईषत् सर्वोऽपि जानति ।<br class="calibre1" /> बह्वर्थमृषयस्तत्तु भारतं प्रवदन्ति हि ।’</p>
		<p class="calibre6">इत्युपनारदीये ।</p>
		<p class="verse"> ‘ब्रह्माद्यैः प्रार्थितो विष्णुर्भारतं स चकार ह ।<br class="calibre1" /> यस्मिन् दशार्थाः<a id="calibre_link-115" class="calibre5"></a> सर्वत्र न ज्ञेयाः सर्वजन्तुभिः’</p>
		<p class="calibre6">इति नारदीये ।</p>
		<p class="verse"> ‘भारतं चापि कृतवान् पञ्चमं वेदमुत्तमम् ।  <br class="calibre1" /> दशावरार्थं सर्वत्र केवलं विष्णुबोधकम् ।<br class="calibre1" /> परोक्षार्थं तु सर्वत्र वेदादप्युत्तमं तु यत् ।’</p>
		<p class="calibre6">इति स्कान्दे ।</p>
		<p class="verse">‘महत्त्वाद् भारवत्त्वाच्च महाभारतमुच्यते ।<br class="calibre1" /> निरुक्तमस्य यो वेद सर्वपापैः प्रमुच्यते ॥’</p>
		<p class="calibre6">इति भारत एव । </p>
		<p class="verse">‘यदिहास्ति तदन्यत्र यन्नेहास्ति न कुत्रचित्’</p>
		<p class="calibre6">इति च तत्रैव । </p>
		<p class="verse">‘भारतं सर्वशास्त्रेषु<a id="calibre_link-116" class="calibre5"></a> भारते गीतिका वरा ।<br class="calibre1" /> विष्णोः सहस्रनामापि ज्ञेयं पाठ्यं च तद् द्वयम्’</p>
		<p class="calibre6">&ndash; इति महाकौर्मे । </p>
		<p class="verse">‘निर्णयः सर्वशास्त्राणां भारतं परिकीर्तितम् ।<br class="calibre1" /> भारतं सर्ववेदाश्च तुलामारोपिताः पुरा ॥</p>
		<p class="verse"> देवैर्ब्रह्मादिभिः सर्वै ऋषिभिश्च समन्वितैः ।<br class="calibre1" /> व्यासस्यैवाज्ञया तत्र त्वत्यरिच्यत भारतम् ॥</p>
		<p class="verse"> महत्त्वाद् भारवत्त्वाच्च महाभारतमुच्यते ।<br class="calibre1" /> निरुक्तमस्य यो वेद सर्वपापैः प्रमुच्यते ॥’</p>
		<p class="calibre6">इति च ब्रह्माण्डे ।</p>
		<p class="verse"> ‘भारतान्न<a id="calibre_link-117" class="calibre5"></a> विरागाय भारतान्न विमुक्तये’</p>
		<p class="calibre6">इति च तत्रैव । </p>
		<p class="calibre6">एवमादिप्रमाणवचनैर्भारतस्य महत्त्वमवगम्यते । वेदानामानन्त्येऽपि वेदानुक्तकेवलभगवद्दृष्टिगोचरार्थैश्चोपबृंहितत्वेन वेदादीन्यत्यशेत भारतम् ।</p>
		<p class="calibre6">अतो महाभारतस्याध्ययनमवश्यं कर्तव्यमिति ज्ञायते । उक्तं हि तत्रैव&ndash;</p>
		<p class="verse"> ‘इतिहासपुराणाभ्यां वेदं समुपबृंहयेत् ।<br class="calibre1" /> बिभेत्यल्पश्रुताद् वेदो मामयं प्रचलिष्यति’ इति ।  </p>
		<p class="calibre6">महाभारतं हीतिहासशब्देनोच्यते । अतो भारताद्यनुसारेणैव<a id="calibre_link-118" class="calibre5"></a> वेदार्थोऽवगन्तव्य इति निर्गलितोऽर्थः । वेदानां च तत्तद्देवतार्थत्वं तदन्तर्यामिविष्ण्वर्थत्वं आध्यात्मिकार्थत्वं च प्रत्यपादि श्रीमन्मध्वभाष्येषु । तद्वद् भारतस्य सर्वत्र दशावरार्थत्वं विष्णुसहस्रनाम्नां तु प्रतिनाम शतावरार्थत्वं च वर्तत इत्यविवादम् । भारतार्थविषयेऽपि तत्रैवोक्तम्&ndash; </p>
		<p class="verse">‘मन्वादि केचिद् ब्रुवते ह्यास्तीकादि तथाऽपरे ।<br class="calibre1" /> तथोपरिचराद्यन्ये भारतं परिचक्षते’</p>
		<p class="calibre6">इति आदिपर्वणि ।</p>
		<p class="calibre6">मन्वादिशब्दा<a id="calibre_link-119" class="calibre5"></a> व्यासेनैव भगवता व्याख्याताः पुराणान्तरे । तद्यथा&ndash; </p>
		<p class="verse">‘सकृष्णान् पाण्डवान् गृह्य योऽयमर्थः प्रवर्तते ।<br class="calibre1" /> प्रातिलोम्यादिवैचित्र्यात् तमास्तीकं प्रचक्षते ॥</p>
		<p class="verse"> धर्मो भक्त्यादिदशकः श्रुतादिः शीलवैनयौ ।<br class="calibre1" /> सब्रह्मकास्तु ते यत्र मन्वादिं तं विदुर्बुधाः ॥ </p>
		<p class="verse">नारायणस्य नामानि सर्वाणि वचनानि तु ।<br class="calibre1" /> तत्सामर्थ्याभिधायीनि तमौपचरिचरं विदुः ॥’ इति । </p>
		<p class="calibre6">भक्त्यादिदशकं तत्रैव विविच्य दर्शितं यथा&ndash;</p>
		<p class="verse"> भक्तिर्ज्ञानं<a id="calibre_link-120" class="calibre5"></a> सवैराग्यं प्रज्ञा मेधा धृतिः स्थितिः ।<br class="calibre1" /> योगः प्राणो बलं चैव वृकोदर इति स्मृतः ॥ इति ।</p>
		<p class="verse">‘एतद् दशात्मको वायुस्तस्माद् भीमस्तदात्मकः ।<br class="calibre1" /> सर्वविद्या द्रौपदी तु यस्मात् सैव सरस्वती ॥ </p>
		<p class="verse">अज्ञानादिस्वरूपस्तु कलिर्दुर्योधनः स्मृतः ।<br class="calibre1" /> विपरीतं तु यज्ज्ञानं दुश्शासन इतीरितः ॥  </p>
		<p class="verse">नास्तिक्यं शकुनिर्नाम सर्वदोषात्मकाः परे ।<br class="calibre1" /> धार्तराष्ट्रास्त्वहङ्कारो द्रौणी रुद्रात्मको यतः ॥</p>
		<p class="verse"> द्रोणाद्या इन्द्रियाण्येव<a id="calibre_link-121" class="calibre5"></a> पापान्यन्ये तु सैनिकाः ।<br class="calibre1" /> पाण्डवेयाश्च पुण्यानि तेषां विष्णुर्नियामकः ।<br class="calibre1" /> एवमध्यात्मनिष्ठं हि भारतं सर्वमुच्यते’ इति च ।</p>
		<p class="calibre6">अतो महाभारतं न केवलं पाण्डवकथायां पर्यवस्यति अपि तु सतां चेतसि सर्वदा प्रवर्तमानां दुर्भावनानां सद्भावनानां च सङ्घर्षमपि कटाक्षीकरोति यत्रान्ततो भगवदनुग्रहेण जीवप्रयत्नेन च जयः सम्पाद्यः यथोक्तम्&ndash; </p>
		<p class="verse">‘यत्र योगेश्वरः कृष्णो यत्र पार्थो धनुर्धरः ।<br class="calibre1" /> तत्र श्रीर्विजयो भूतिर्ध्रुवा<a id="calibre_link-122" class="calibre5"></a> नीतिर्मतिर्मम ॥ ’ इति ।</p>
		<p class="calibre6"> भारतार्थोऽपि दुर्विज्ञेयो यथोक्तम्&ndash; </p>
		<p class="verse">‘दुर्विज्ञेयमतः सर्वैर्भारतं तु सुरैरपि ।<br class="calibre1" /> स्वयं व्यासो हि तद् वेद ब्रह्मा वा तत्प्रसादतः’ इति ।</p>
		<p class="calibre6"> ग्रन्थे समीचीनतया विद्यमानेऽपि दुष्करमर्थज्ञानम् । किमु ग्रन्थ एव यदा शुद्धरूपेण नोपलभ्यते । यथोक्तम्&ndash;</p>
		<p class="verse"> क्वचिद् ग्रन्थान् प्रक्षिपन्ति क्वचिदन्तरितानपि ।<br class="calibre1" /> कुर्युः क्वचिच्च व्यत्यासमज्ञानात् क्वचिदन्यथा ।<br class="calibre1" /> ग्रन्थोऽप्येवं विलुळितः<a id="calibre_link-123" class="calibre5"></a> किम्वर्थो देवदुर्गमः ।’ इति । </p>
		<p class="calibre6">एवमावापोद्वापव्यत्यासादिकलुषिततया मूलपाठ एव दुष्प्रापः ।  </p>
		<p class="calibre6">एवं स्थिते च सन्दर्भे महाभारतग्रन्थस्तु अनेकैर्मुद्राप्य प्राकाश्यं नीतः । तत्र मुम्बई निर्णयसागरमुद्रणालये टि. आर्. कृष्णाचार्यमहाभागैर्मुद्राप्य प्रकाशिता एका आवृत्तिः । वाविळ्ळरामस्वामिशास्त्रिमहोदयैः मद्रपुर्यां मुद्राप्य प्रकाशिता अपरा । पुण्यपत्तनस्थभाण्डारकरप्राच्यविद्याशालया संशोध्य प्रकाशिता<a id="calibre_link-124" class="calibre5"></a> तृतीया । एवं गोरख्पुरस्थगीतामुद्रणालयेन प्रकाशिता चतुर्थी च प्रधानाः । अत्र दाक्षिणात्यपाठ औत्तरेयपाठ इति च विभागोऽस्ति । तत्राद्यद्वितीयस्थितौ पाठौ दाक्षिणात्यपाठ इति व्यवह्रियेते । गोरखपुरपाठस्तु औत्तरेय इति । अनयोः पाठयोर्महान् भेदो वर्तते । पुण्यपत्तनपाठस्तु प्राय औत्तरेयेण पाठेन संवदते । भाण्डरकरविद्यालयेन तु महता परिश्रमेण समग्रदेशसञ्चारं कृत्वा अन्यान्यलिपिबद्धान् महाभारतग्रन्थान् सम्पाद्य<a id="calibre_link-125" class="calibre5"></a> संशोध्य च प्रकाशितम् । तच्च द्विधा वर्तते । एका जनप्रियावृत्तिरपरा संशोधनावृत्तिरिति । संशोधनावृत्तौ चाधस्तनटिप्पणमुखेन बहूनि पाठान्तराणि दत्त्वा स्वीयो भूरिपरिश्रमः प्रकटीकृतः ।</p>
		<p class="calibre6">एवमपि न कोऽपि पाठः शुद्धो भाति । तत्रेदं निमित्तम् । श्रीवादिराजतीर्थश्रीमच्चरणैर्महाभारतस्य काचन व्याख्या लक्षालङ्कारनाम्नी रचिता । तत्र व्याख्यावसरे ‘भारतश्लोकाः पर्वसङ्ग्रहोक्तप्रकारेण गणनया लक्षादुपरि त्रिसहस्रोत्तरशतं<a id="calibre_link-126" class="calibre5"></a> चतुस्त्रिंशच्च (१०३१३४) । हरिवंशश्लोकानां सङ्ख्या चतुर्विंशतिसाहस्री उपाख्यानश्लोकैर्विना । उपाख्यानश्लोकसहस्रेण पञ्चविंशतिसाहस्रीति विवेकः’ इति न्यगादि । परं मुद्रितेषु पुस्तकेषु कस्मिन्नपीयं सङ्ख्या न दृश्यते । क्वचिदधिका क्वचिन्न्यूना च दृश्यते । अपि च संवादितया भासमानेष्वपि श्लोकेषु महान् पाठभेदो भवति । भाण्डारकरविद्यालयपाठस्य लक्षालङ्कारपाठस्य च भेदः । तत्रेदं निमित्तं वर्तते । भाण्डारकरविद्यालयस्थैः<a id="calibre_link-127" class="calibre5"></a> सर्वत्र भारतदेशे सञ्चारं कृत्वा बहवो ग्रन्थाः सङ्गृहीताः । परं  रूप्यपीठपुरं प्रति तैर्नागतम् । तत्रत्यपुस्तकानि च न सङ्गृहीतानि । रूप्यपीठपुरं तु श्रीमध्वाचार्यात् पूर्वमपि कालमारभ्य महद् विद्याकेन्द्रमासीत् । पश्चादाचार्यैस्तत्राष्टौ मठाः स्थापिताः । आचार्यस्तच्छिष्याश्च महाभारताध्ययने बद्धादराः । आचार्यैरेव महाभारतमधिकृत्य महाभारततात्पर्यनिर्णयो यमकभारतमिति च ग्रन्थद्वयं व्यरच्यत<a id="calibre_link-128" class="calibre5"></a> । अतस्तत्र प्रतिमठं महाभारतग्रन्थो वर्तते तालपत्रेषु लिखितो यो भाण्डारकरविद्यालयस्थैर्दैवान्न लब्धः । सर्वेप्येते ग्रन्थाः तुळुलिप्यां तालपत्रेषु लिखिताः त्रिचतुरशतवत्सरप्राचीनाश्च । एतानि पत्राणि च प्रायः शीर्णजीर्णावस्थायां वर्तन्त इति प्रयत्नस्यास्य महती त्वरा चावश्यकी । मुख्यो विशेषस्तु ये श्लोका वादिराजतीर्थैरुदाहृता यानि च प्रतीकानि धृतानि तान्यन्यत्रादृश्यमानान्यप्येतेषु तौळवग्रन्थेषु लभ्यन्ते<a id="calibre_link-129" class="calibre5"></a> । सर्वथा संवादोऽस्ति । अत एतदनुसारेण महाभारतमूलपाठस्य प्रकाशनकार्यमवशिष्यते । यदि भाण्डारकरविद्यालयस्थैरेते ग्रन्थाः समग्रहीष्यन् तदा नाभविष्यदेवास्माकमवकाशोऽस्मिन्नुद्यमे । अधुना वर्तत एवावकाश इति यावच्छक्ति प्रयत्यते ।</p>
		<p class="calibre6">लक्षालङ्कारग्रन्थविषये सम्प्रदायागता काचन कथा श्रूयते । श्रीवादिराजतीर्थानां जननी गौरीनाम्नी श्रीवादिराजजननात् प्राक् रूप्यपीठपतिं कृष्णमभ्यर्थितवती यदि पुमपत्यं लभेय तर्हि<a id="calibre_link-130" class="calibre5"></a> तव लक्षसुवर्णाभरणान्यलङ्करणाय दास्यामीति । कालक्रमे रामाचार्यनाम्नः स्वभर्तुः सकाशात् पुमपत्यमलभत गौरी चकार च तस्यार्भकस्य भूवराह इति नाम । भूवराहस्तु स्वबाल्य एव श्रीवागीशतीर्थात् तुरीयाश्रमं जग्राह भेजे च श्रीवादिराजतीर्थ इति पुण्यं नाम । गच्छति बहुकाले एकदा माता स्वतनयं कृष्णं प्रति स्वाभ्यर्थनां प्रत्याययत् । आह चेयमभ्यर्थनाऽधुनाप्यपूरितैवोर्वरितेति । सन्न्यस्तास्तु श्रीवादिराजतीर्थाः कञ्चित्<a id="calibre_link-131" class="calibre5"></a> कालमालोच्य भवतु भवत्या लक्षसुवर्णाभरणदानं प्रत्यज्ञायि । भगवतो द्रव्यपूजापेक्षया ज्ञानपूजैवेष्टतमा, अहं तु महाभारतस्य काञ्चनव्याख्यां निर्माय शोभमानैर्लक्षवर्णैस्तस्य प्रियतमा पूजा यथा स्यात् तथा विधाय तवाभ्यर्थनां पूरयिष्यामीत्यवदन् । एवमुक्त्वा तदनुसारेण व्याख्यां कृत्वा तस्य लक्षालङ्कार इति च नाम च कृतमिति ।</p>
		<p class="calibre6">महाभारतस्यापरं व्याख्यानं नीलकण्ठदीक्षितकृतं वर्तते । एते तु प्रथितयशसामप्पय्यदीक्षितानां<a id="calibre_link-132" class="calibre5"></a> पौत्राः । अप्पय्यदीक्षितास्तु वादिराजसमकालीना विजयीन्द्रतीर्थनिकटे बहुतिथमवसन् । व्याख्यानमिदं परमलघु वर्तते । शैली च भिन्ना । एवमन्यन्यान्यपि महाभारतस्य व्याख्यानानि उपलभ्यन्ते । तथापि उपलभ्यमानासु व्याख्यानेषु लक्षालङ्कार एव प्राचीनतम इति तदनुसारी मूलपाठ एव महत्तां भजते ।</p>
		<p class="calibre6">रूप्यपीठपुरगतेषु मठेषु तालपत्रात्मकाः तौळवलिपिनिबद्धा महाभारतग्रन्थाः प्रतिमठं वर्तन्ते । अस्माभिस्तु मूलपाठशोधने, पलिमारुमठात्,<a id="calibre_link-133" class="calibre5"></a> पेजावरमठात्, सोदेमठात्, कृष्णापुरुमठात्, काणियूरुमठात्, पुत्तिगेमठात् तथा सुब्रह्मण्यमठाच्च ग्रन्थाः सङ्गृहीताः । एतेषां मठानामधिपतयः श्रीमच्चरणा अस्मासु महत्या कृपया महता चौदार्येण परमादरेण च ग्रन्थानिमान् ददुरिति तेभ्योऽधमर्णा वयं तेषां पादनलिनेषु सप्रश्रयप्रणतिततीः समर्पयामः ।</p>
		<p class="calibre6"><strong class="calibre4">&ndash; शेषगिरि आचार्यः</strong><br class="calibre1" />सम्पादकमण्डली</p>
	</section>
<div class="calibre"><a id="calibre_link-134" class="calibre5"></a></div></div>


<div class="maintext" id="calibre_link-24"><div class="calibre"><a id="calibre_link-135" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-136" role="doc-chapter">
		<h1 class="level1-title2" {http://www.idpf.org/2007/ops}type="title">निदेशकवचनम्</h1>
		<p class="text-right">श्रीमन्नारायणावतारभूतेन बादरायणेन प्रणीतं महाभारतं पौरुषेयवेद इत्येव प्रसिद्धम् । ‘वेदादपि परं चक्रे पञ्चमं वेदमुत्तमम्’ इति भारतस्य प्रशंसा वर्तते । ‘को ह्यन्यः पुण्डरीकाक्षात् महाभारतकृद्भवेत्’ ‘देवतानां यथा व्यासः’ इत्यादि नैकानि प्रमाणानि व्यासस्य सर्वोत्तमत्वं समर्थयन्ति ।</p>
		<p class="verse"> भारतस्य सुधाम्बोधेः भारतीशादयः सुराः ।<br class="calibre1" /> यथावन्मथने शक्ताः कृतशिक्षा हरेर्मुखात् ॥</p>
		<p class="calibre6">इति लक्षाभरण(लक्षालङ्कार)व्या<a id="calibre_link-137" class="calibre5"></a>ख्यानावसरे श्रीवादिराजगुरुचरणैः भारतस्य महत्त्वमेवं प्रत्यपादि ।  श्रीमदानन्दतीर्थ&shy;भगवत्पादाचार्य&shy;विरचित&shy;महाभारत&shy;तात्पर्यनिर्णयमन्तरा महाभारतस्य अर्थचिन्तनं दुःशकमेव । अथापि श्रीमदानन्दतीर्थ&shy;भगवत्पादानां शिष्यप्रवरेण श्रीवादिराजगुरुसार्वभौमेन, भगवत्पादकृत&shy;तात्पर्यनिर्णयग्रन्थोक्त&shy;मार्गदर्शनेन च तत्र तत्र स्थिततौळवलिपि&shy;बद्धग्रन्थान् सङ्गृह्य, विद्वद्भिः ग्रन्थाः लिपिबद्धाः ।</p>
		<p class="calibre6">द्विशताधिकवर्षेभ्यः<a id="calibre_link-138" class="calibre5"></a> प्राक्तनानां तालपत्रानां साहाय्येन कृतिरियं सम्पादिता । अष्टमठेषु सुरक्षितं प्रथनपाठं मुद्रयित्वा प्रकाशनाय सम्प्रति पर्यायपीठमधिरूढाः श्रीपालिमारु मठाधीशाः श्रीश्रीविद्याधीशतीर्थश्रीपादाः मनश्चक्रुः । चीर्णतपसाम्, अस्मद्गुरुवराणां श्रीश्रीपादानामनुग्रहेण अयं ग्रन्थपाठः अष्टादशसम्पुटात्मना अचिरादेवाध्येतॄणां हस्तमेतीति महानस्माकं प्रमोदः । आधुनिकतन्त्रज्ञानमवलम्ब्य चलवाणी-यन्त्र एव महाभारतअध्ययनसौलभ्यं<a id="calibre_link-139" class="calibre5"></a> सर्वेषामपि प्राप्तमिति महान् प्रमोदः ।  </p>
		<p class="calibre6">एवम् एतन्मुद्रणाद्युपयुक्तनिखिलार्थसार्थदानेन उपकृतवद्भ्यः परमपूज्येभ्यः अस्मद्गुरुचरणेभ्यः श्री अदमारुमठाधीशेभ्यः श्रीविश्वप्रियतीर्थश्रीपादेभ्यः मनःपूर्वकम् अनन्तनमोवाकान् समर्पयामः ।</p>
		<p class="calibre6">प्रकाशनावसरे मूलकोषादिपरिशोधनेन पाठान्तरविवेचनेन तथा उपयुक्तस्थलेषु समुचितटिप्पण्यादिसंयोजनेन च प्रकाशनं सवैदुष्यं सम्पाद्य, श्रीमदाचार्यपादसेवायां महान्तं भागं निरूढवतां<a id="calibre_link-140" class="calibre5"></a> श्री शेषगिरि आचार्याणां, श्रीहयवदनपुराणिकानां तथा समेषां विदुषां श्रीमदाचार्यपादानामनुग्रहः सदा भवत्विति सहार्दमाशास्महे ।</p>
		<p class="calibre6">अथ च कोषान्तरसन्तुलनादिकर्मणि सहकृतवतां विदुषां कार्तज्ञ्यं समर्पयामः । एतत्कार्ये उपकृतवद्भ्यः अन्येभ्यः महाजनेभ्यश्च श्रद्धया नमोवाकं प्रशास्महे ।</p>
		<p class="calibre6">अस्मिन् बृहत्कार्ये आर्थिकानुदानं दत्वा उपकारं कृतवते कर्नाटकसर्वकाराय तथा अधिकारिभ्यः कार्तज्ञ्यं समर्पयामः । </p>
		<p class="calibre6">श्रीमन्महाभारतमुद्रणाद<a id="calibre_link-141" class="calibre5"></a>िकार्ये संयोजकत्वेन स्थित्वा सर्वान् विदुषः संयोज्य महत्तरं कार्यं कृतवद्भ्यः डा॥ बे.ना. विजयीन्द्राचार्येभ्यः सादरं नमांसि अर्पयामः ।</p>
		<p class="calibre6">टङ्कनकर्मणि श्रद्धया कृतश्रमं सुब्बण्ण केम्पदाळिहळ्ळि महोदयं सानन्दमभिनन्दामहे ।</p>
		<p class="calibre6"> प्लेस्टोर् <span>(Google playstore)</span> मध्ये समग्रं महाभारतं आधुनिकतन्त्रज्ञानेन <span>(in the form of searchable e-book)</span> अप्लोड् कृतवन्तः एते  विदुषः योगानन्दमहोदयाः तथा अर्जुनकश्यपमहोदयाः<a id="calibre_link-142" class="calibre5"></a> तेभ्यः कार्तज्ञ्यं समर्पयामः ।</p>
		<p class="calibre6">नैके जनाः अस्मिन् भारतमुद्रणकर्मणि साहाय्यं कृतवन्तः तान् सर्वानपि भगवान् शुभेन संयोजयतु इति सम्प्रार्थ्य, एतावन्महत्कार्यम् अस्माकं तत्वसंशोधनसंसदा प्रचलतीति महत्प्रमोदस्थानमावहति । एतदवसरे संसदः कार्यकारिभ्यश्च कार्तज्ञ्यं समर्प्य विरमामि ।</p>
		<p class="calibre6">समेषां महाजनानां, साधकानां च संसदः उपायनमेतत् ।</p>
		<p class="calibre6">॥ इति शम् ॥</p>
		<p class="calibre6"> निदेशकः<br class="calibre1" /><strong class="calibre4">  डा॥ वंशीकृष्णाचार्यः पुरोहितः</strong><br class="calibre1" /> तत्वसंशोधनसंसत्,<br class="calibre1" /><a id="calibre_link-143" class="calibre5"></a> पलिमारुमठः, रथवीथि, रजतपीठपुरम् </p>
	</section>
<div class="calibre"><a id="calibre_link-144" class="calibre5"></a></div></div>


<div class="maintext" id="calibre_link-2"><div class="calibre"><a id="calibre_link-145" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-146" role="doc-chapter">
		<h1 class="level1-title2" {http://www.idpf.org/2007/ops}type="title">किञ्चित् प्राग् भणितिः</h1>
		<p class="text-right">विश्वमान्ये महाभारते आश्रमवासिकं, मौसलं, महाप्रस्थानिकं, स्वर्गारोहणम् इति चत्वारि पर्वाणि अन्तिमानि ।</p>
		<p class="calibre6">आश्रमवासिके पर्वणि भीमसेनस्य कठोरवाग्भिः विदुरोपदेशेन च विरक्तः धृतराष्ट्रः वानप्रस्थे बद्धमनाः उपवासादिना युधिष्ठिरानुज्ञां प्राप्य, भगवतः वेदव्यासमहर्षेः अनुज्ञया च वनं प्रस्थितः । युधिष्ठिराय राजनीतिम् उपदिशति । चतुर्षु अध्यायेषु विस्तृतः अयमुपदेशः अद्यापि प्रस्तुतः<a id="calibre_link-147" class="calibre5"></a> । अनन्तरं जनपदानाम् अनुज्ञास्वीकारसमये राजजनपदयोः मध्ये यादृशः सम्बन्धः तदा आसीत् इत्यपि अस्माभिः ज्ञातुं शक्यम् । पुत्राणां सुहृदां च श्राद्धदानाय यदा धृतराष्ट्रः धनं याचितवान् तदा भीमः सकारणं धनदानं निराकरोति । तदपि अध्यतनानाम् अधिकारिणां मार्गदर्शकं भवति । प्रस्थानसमये कुन्ती अपि वनाय प्रस्थिता । तदा पाण्डवानां कुन्त्याश्च संवादः हृदयङ्गमः । धृतराष्ट्रस्य वनगमनम् । तत्र शतयूपाश्रमे वासः<a id="calibre_link-148" class="calibre5"></a> । तत्रैव नारदादि ऋषीणां सङ्गमः । नारदमहर्षिणा धृतराष्ट्रस्य तत्रैव अध्यात्मसिद्धिः इति सूचना । अन्ते युधिष्ठिरादयः समेत्य वने सन्तं धृतराष्ट्रं द्रष्टुकामाः यदा आगताः तदैव भगवता वेदव्यासमहर्षिणा धृतराष्ट्रयुधिष्ठिरादीनां प्रार्थनानु- सारेण युद्धे मृतानां सर्वेषां मूर्तरूपेण समागमः सहवासश्च । कस्मिंश्चित् रात्रावुपकल्पिता इति भगवतः अचिन्त्याद्भुतशक्तिः तत्र प्रदर्शिता ।</p>
		<p class="calibre6">अग्रिमे मौसलपर्वणि ऋषीणाम्<a id="calibre_link-149" class="calibre5"></a> अवहेलनेन यदूनां शापः । अनेन ऋष्यः सर्वदाऽस्माभिः पूज्याः न तु अवमन्तव्या इति उपदिशति । नाशकाले सन्निहिते कृष्णः सर्वान् प्रभासक्षेत्रं नयति । अनेन ‘क्षेत्रे मरणः सुगतिप्रदः’ इति ज्ञायते । मैरेयमत्तानां यदूनां परस्परहिंसा सुरायाः दुष्परिणामान् अस्मान् बोधयति । सर्वयदूनां नाशानन्तरं स्त्रीजनस्य परिरक्षणार्थं व्यापृतेन अर्जुनेन दस्युभ्यः तासां रक्षणे असमर्थता भगवत्सङ्कल्पस्य अवश्यंभावित्वं सूचयति<a id="calibre_link-150" class="calibre5"></a> ।</p>
		<p class="calibre6">अग्रिमपर्वणि युधिष्ठिरादि द्रौपद्यन्तानां प्रस्थानसमये एकैकशः द्रौपद्यादीनां पतने भीमेन प्रष्टः युधिष्ठिरः यमुत्तरं ददाति तत्रास्माकं जायमानस्य संशयस्य मध्वगुरुभिः स्वतात्पर्यनिर्णये उक्तः परिहारः अनुसन्धेयः ।</p>
		<p class="calibre6">अन्तिमे स्वर्गारोहणपर्वणि युधिष्ठिरस्य धर्मनिष्ठा, शरणागते वात्सल्यं च मनोज्ञतया निरूपिताः ।</p>
		<p class="calibre6">लक्षालङ्कारव्याख्यायाः वैशिष्ट्यम् &ndash;</p>
		<p class="calibre6">श्रीमद्वादिराजश्रीमच्चरणैः रचितः लक्षालङ्कारः<a id="calibre_link-151" class="calibre5"></a> तत्र तत्र महाभारते भगवतो व्यासस्य कोऽर्थः अभिप्रेतः इति सम्यगस्माकं निरूपयति ।</p>
		<p class="calibre6">द्वित्रीणि उदाहरणानि पश्यामः &ndash;</p>
		<p class="calibre6">दशमे (१०.०८) राजधर्मनिरूपणावसरे ‘वितरेद्गायकेभ्यश्च प्रधान- द्रव्यसञ्चयम्’ इत्यत्र प्रधानात् मन्त्रिण इत्यर्थमुक्त्वा कोशस्थं ध्रव्यसञ्चयं न वितरेत् किन्तु मन्त्रिणः सकाशात् लब्धमेव वितरेत् इति राजनीतेः वैशिष्ट्यं दर्शितम् ।</p>
		<p class="calibre6">तथा एकादशे (४.५.६) श्लोकेषु केवलं सङ्ख्या एव मूले दृश्यन्ते<a id="calibre_link-152" class="calibre5"></a> । तत्र सुबोधां विस्तृतां व्याख्यां लक्षालङ्कारे पश्यामः ।</p>
		<p class="calibre6">द्वादशे षोडशात्मके श्लोके युद्धनीत्यनुवादप्रकरणे ‘साधयित्वा परबलम्’ इत्यत्र प्रसङ्गवशात् पर इत्यस्य शत्रुः इत्येव अर्थः भाति । तत्र उत्कृष्टसैन्यम् इत्यर्थं दर्शयित्वा स्वसैन्यस्य परिपोषणमपि राज्ञा कर्तव्यम् इति व्यासवाक्यस्य वैशिष्ट्यं प्रादर्शि ।</p>
		<p class="calibre6">तथैव एकत्रिंशत्तमेऽध्याये ऋषीणां पुरतः सञ्जयः पाण्डवानां तत्स्त्रीणां च परिचयं करोति<a id="calibre_link-153" class="calibre5"></a> । तत्र द्वादशतमे श्लोके ‘यः सदा कृष्णेन पस्पर्ध राजचमूपतेः इयं स्वसा वृकोदरस्य अग्र्यः परिग्रहः’ इति दर्शयति । तत्र नीलकण्ठीये ‘यः कृष्णेन पस्पर्धे तस्य शल्यस्य भार्या’ इति व्याख्यातम् । परन्तु वृकोदरस्य अग्र्यः परिग्रहः इति भीमपत्न्या स्पष्टनिर्देशे सत्यपि कथं शल्यस्य भार्या इति व्याख्यानम्? इति न जानीमहे । परन्तु लक्षालङ्कारे कृष्णशब्दस्य अर्जुने तात्पर्यं कोशेन समर्थ्य भीमपत्नी इत्येव व्याख्यातम्<a id="calibre_link-154" class="calibre5"></a> । पुनः द्रौपद्याः परिचयः संशयास्पद एव । अथापि लक्षालङ्कारे स्वीकृते मूलपाठे नवमद्वादशश्लोकयोः सह पठितत्वं सम्भाव्य तदनन्तरमेव दशमैकादशश्लोकयोः पाठः इति स्वीकृते न कोऽपि विरोधः । <span>BORI</span> सम्पादिते पुस्तके केषुचित् कोशेषु एकादशः श्लोकः नास्त्येव इति स्वीकृतम् । एवमत्र लिपिकृद्भिः अवापोद्वापः कृत इति कल्पयितुं सुशक एव ।</p>
		<p class="calibre6">तथैव उत्तरत्र मौसले &ndash; ९/१३, महाप्रस्थानिके &ndash; १/२०-२/४०- ३/१६,१७,१८, ४/१०-५४ इत्यादिस्थलेषु<a id="calibre_link-155" class="calibre5"></a> भारततात्पर्याव- बोधने लक्षालङ्कारव्याख्यायाः योगदानं ज्ञायते ।</p>
		<p class="calibre6">अस्य पर्वणः संशोधनकर्मणि मां नियोजितवतः श्री श्री विद्याधीशतीर्थ- श्रीपादान् पलिमारुमठाधीशान् कृतज्ञतया प्रणमामि ।</p>
		<p class="calibre6"><strong class="calibre4">विद्वान् रविकुमार आचार्यः</strong></p>
	</section>
<div class="calibre"><a id="calibre_link-156" class="calibre5"></a></div></div>


<div class="maintext" id="calibre_link-8"><div class="calibre"><a id="calibre_link-157" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-158" role="doc-chapter">
		<h1 class="level1-title2" {http://www.idpf.org/2007/ops}type="title">महाप्रस्थानिकपर्व</h1>
		<section class="level" id="calibre_link-159">
			<h2 class="level2-title" {http://www.idpf.org/2007/ops}type="title">महाभारततात्पर्यनिर्णयः <br class="calibre9" />(अध्यायः ३२ श्लोकाः ६१-६४)</h2>
			<p class="verse1">सन्त्यज्य राजचिह्नानि वैष्णवं योगमास्थिताः ।<br class="calibre1" />वीराध्वानं ययुः सर्वे कृष्णया सह पाण्डवाः ॥</p>
			<p class="verse">प्रागुदीचीं दिशं पूर्वं ययुस्तत्रार्जुनो धनुः ।<br class="calibre1" />नात्यजल्लोभतस्तं तु समुद्रमुप पावकः ॥</p>
			<p class="verse">दृष्ट्वा ययाचे राजानं तदुक्तः प्रास्यदम्बुधौ ।<br class="calibre1" />प्रातिभाव्यं तु वरुणे निस्तीर्याग्निरदृश्यताम् ॥</p>
			<p class="verse">ययौ तेऽपि ययुः क्षिप्रं प्लवन्तः<a id="calibre_link-160" class="calibre5"></a> सप्त वारिधीन् ।<br class="calibre1" />अहोभिः सप्तभिर्योगं समारूढाः प्रदक्षिणम् ॥</p>
			<p class="verse">कृत्वा क्वचिदसज्जन्तः आसेदुर्गन्धमादनम् ।</p>
		</section>
		<section class="level1" id="calibre_link-161">
			<h2 class="level2-title" {http://www.idpf.org/2007/ops}type="title">१. प्रथमोध्यायः</h2>
			<p class="text-center2">भ्रातृभिर्द्रौपद्या च सह स्वर्गे जिगमिषुणा युधिष्ठिरेण युयुत्सौ राज्यभारनिवेशन- <br class="calibre1" />पूर्वकं परिक्षितो राज्येऽभिषेचनम् । तथा कृच्छ्रात् पौरानुमतिसम्पादनम् ।</p>
			<p class="text-center1">जनमेजयः</p>
			<p class="verse">एवं वृष्ण्यन्धककुले श्रुत्वा मौसलमाहवम् ।<br class="calibre1" />पाण्डवाः किमकुर्वन्त तथा कृष्णे दिवं गते	 ॥१॥</p>
			<p class="text-center1"><a id="calibre_link-162" class="calibre5"></a>वैशम्पायनः </p>
			<p class="verse">श्रुत्वैवं कौरवो राजा वृष्णीनां कदनं महत् ।<br class="calibre1" />प्रस्थाने मतिमाधाय वाक्यमर्जुनमब्रवीत्	 ॥२॥</p>
			<p class="verse">कालः पचति भूतानि सर्वाण्येव महामते ।<br class="calibre1" />कालपाशमहं मन्ये त्वमपि द्रष्टुमर्हसि	 ॥३॥</p>
			<p class="verse">इत्युक्तः स तु कौन्तेयः कालः काल इति ब्रुवन् ।<br class="calibre1" />अन्वपद्यत तद्वाक्यं भ्रातुर्ज्येष्ठस्य धीमतः	 ॥४॥</p>
			<p class="verse">अर्जुनस्य मतं ज्ञात्वा भीमसेनो यमौ तथा ।<br class="calibre1" />अन्वपद्यन्त तद्वाक्यं यदुक्तं सव्यसाचिना	 ॥५॥</p>
			<p class="verse">ततो युयुत्सुमानाय्य<a id="calibre_link-163" class="calibre5"></a> प्रव्रजन् धर्मकाम्यया ।<br class="calibre1" />राज्यं परिददौ सर्वं वैश्यापुत्रे युधिष्ठिरः	 ॥६॥</p>
			<p class="verse">अभिषिच्य स्वराज्ये च राजानं च <sup class="calibre7"><a {http://www.idpf.org/2007/ops}type="noteref" href="#calibre_link-9" class="calibre8">*</a></sup>परिक्षितम् ।<br class="calibre1" />दुःखार्तश्चाब्रवीद् राजा सुभद्रां पाण्डवाग्रजः	 ॥७॥</p>
			<p class="verse">एष पुत्रस्य पुत्रस्ते कुरुराजो भविष्यति ।<br class="calibre1" />यदूनां परिशेषश्च वज्रो राजा कृतश्च ह	 ॥८॥</p>
			<p class="verse">अभिषिच्य हस्तिनपुरे<sup class="calibre7"><a {http://www.idpf.org/2007/ops}type="noteref" href="#calibre_link-10" class="calibre8">*</a></sup> शक्रप्रस्थे च यादवः ।<br class="calibre1" />वज्रो राजा त्वया रक्ष्यो मा चाधर्मे मनः कृथाः	 ॥९॥</p>
			<p class="calibre6">(ल) <span class="calibre4">अभिषिच्य हस्तिनपुरे शक्रप्रस्थ</span><a id="calibre_link-164" class="calibre5"></a> इत्यत्र <span class="calibre4">हस्तिनपुरे</span> हस्तिनापुर- समीपस्थे शक्रप्रस्थे ।</p>
			<p class="verse">इत्युक्त्वा धर्मराजः स वासुदेवस्य धीमतः ।<br class="calibre1" />मातुलस्य च वृद्धस्य रामादीनां तथैव च	 ॥१०॥</p>
			<p class="verse">भ्रातृभिः सह धर्मात्मा कृत्वोदकमतन्द्रितः ।<br class="calibre1" />श्राद्धान्युद्दिश्य सर्वेषां चकार विधिवत् तदा	 ॥११॥</p>
			<p class="verse">द्वैपायनं नारदं च मार्कण्डेयं तपोधनम् ।<br class="calibre1" />भारद्वाजं याज्ञवल्क्यं हरिमुद्दिश्य यत्नवान्	 ॥१२॥</p>
			<p class="verse">अभोजयत्स्वादु भोज्यं कीर्तयित्वा च शार्ङ्गिणम्	 ॥१३॥</p><div class="calibre"><a id="calibre_link-165" class="calibre5"></a></div>
			<p class="verse">ददौ रत्नानि वासांसि ग्रामानश्वान् रथांस्तथा ।<br class="calibre1" />स्त्रियश्च द्विजमुख्येभ्यस्तदा शतसहस्रशः	 ॥१४॥</p>
			<p class="verse">कृपमभ्यर्च्य च गुरुमथ पौरपुरस्कृतम् ।<br class="calibre1" />(आहूय भरतश्रेष्ठ सन्निवेश्यासने तदा	 ॥१५॥</p>
			<p class="verse">शिष्यं परिक्षितं तस्मै ददौ भरतसत्तमः	 ॥१६॥</p>
			<p class="verse">ततस्तु प्रकृतीः सर्वाः समानाय्य युधिष्ठिरः ।<br class="calibre1" />सर्वमाचष्ट राजर्षिश्चिकीर्षितमथात्मनः	 ॥१७॥</p>
			<p class="verse">ते श्रुत्वैव वचस्तस्य पौरजानपदा जनाः ।<br class="calibre1" />भृशमुद्विग्नमनसो नाभ्यनन्दन्त तद्वचः<a id="calibre_link-166" class="calibre5"></a>	 ॥१८॥</p>
			<p class="verse">नैव कर्तव्यमिति ते तदोचुस्तं जनाधिपम् ।<br class="calibre1" />न च राजा तथाऽकार्षीत्कालपर्यायधर्मवित्	 ॥१९॥</p>
			<p class="verse">ततोऽनुमान्य धर्मात्मा पौरजानपदं जनम् ।<br class="calibre1" />गमनाय मतिं चक्रे कृष्णस्य गमनादपि	 ॥२०॥</p>
			<p class="verse">वर्तमाने विवादे तु वास्तुविक्रयिणं प्रति ।<br class="calibre1" />धनेच्छा युगपत्प्राप्ता क्षेत्रवत्स्वामिभूभृताम्	 ॥२१॥</p>
			<p class="verse">प्राप्तं कलियुगं ज्ञात्वा सहदेवो हसन्निव ।<br class="calibre1" />राज्ञस्तु कथयामास धर्मो नष्टस्तु सङ्करः	 ॥२२॥</p>
			<p class="verse">श्रुत्वा तु दुर्मना<a id="calibre_link-167" class="calibre5"></a> राजा पर्याप्तं जीवनं मम ।<br class="calibre1" />इति स्म राजा कौरव्यो धर्मपुत्रो युधिष्ठिरः	 ॥२३॥</p>
			<p class="verse">उत्सृज्याभरणान्यङ्गात् जगृहे वल्कलान्युत	 ॥२४॥</p>
			<p class="verse">भीमार्जुनयमाश्चैव द्रौपदी च यशस्विनी ।<br class="calibre1" />तथैव जगृहुः सर्वे वल्कलानि नराधिप	 ॥२५॥</p>
			<p class="authorline">इति श्रीमन्महाभारते शतसहस्रिकायां संहितायां <br class="calibre1" />वैयासिक्यां महाप्रस्थानिकपर्वणि प्रथमोऽध्यायः ॥१॥<br class="calibre1" />&ndash;&ndash;०&ndash;&ndash;</p>
		</section>
		<section class="level1" id="calibre_link-168">
			<h2 class="level2-title" {http://www.idpf.org/2007/ops}type="title">२. द्वितीयोऽध्यायः</h2>
			<p class="text-center2">वल्कलधारणादिपूर्वकं शुना सह गृहात् प्रस्थानम् । अर्जुनेन<a id="calibre_link-169" class="calibre5"></a> मध्येमार्ग-<br class="calibre1" />मग्निवचसा सनिषङ्गस्य गाण्डीवस्य वरुणोद्देशेन समुद्रे प्रक्षेपणम् ।</p>
			<p class="text-center1">वैशम्पायनः</p>
			<p class="verse">विधिवत् कारयित्वेष्टिं नैष्ठिकीं भरतर्षभ ।)<sup class="calibre7"><a {http://www.idpf.org/2007/ops}type="noteref" href="#calibre_link-11" class="calibre8">*</a></sup><br class="calibre1" />समुत्सृज्याप्सु सर्वेऽग्नीन् प्रतस्थुर्नरपुङ्गवाः	 ॥१॥</p>
			<p class="verse">ततः प्ररुरुदुः सर्वाः स्त्रियो दृष्ट्वा नरोत्तमान् ।<br class="calibre1" />प्रस्थितान् द्रौपदीषष्ठान् पुरा द्युतजितान्यथा	 ॥२॥</p>
			<p class="verse">हर्षोऽभवच्च सर्वेषां भ्रातॄणां गमनं प्रति ।<br class="calibre1" />युधिष्ठिरमतं ज्ञात्वा वृष्णिक्षयमवेक्ष्य<a id="calibre_link-170" class="calibre5"></a> च	 ॥३॥</p>
			<p class="verse">भ्रातरः पञ्च कृष्णा च षष्ठी श्वा चैव सप्तमः ।<br class="calibre1" />आत्मना सप्तमो राजा निर्ययौ गजसाह्वयात्	 ॥४॥</p>
			<p class="verse">पौरैरनुगतो दूरं सर्वैरन्तःपुरैस्तथा	 ॥५॥</p>
			<p class="verse">न चैनमशकत् कश्चिन्निवर्तस्वेति भाषितुम् ।<br class="calibre1" />न्यवर्तन्त ततः सर्वे नरा नगरवासिनः	 ॥६॥</p>
			<p class="verse">कृपप्रभृतयश्चैव युयुत्सुं पर्यवारयन् ।<br class="calibre1" />विवेश गङ्गां कौरव्य उलूपी भुजगात्मजा	 ॥७॥</p>
			<p class="verse">चित्राङ्गदा ययौ चापि मणलूरुपुरं प्रति ।<br class="calibre1" />शिष्टाः परिक्षितं त्वन्या मातरः पर्यवारयन्<a id="calibre_link-171" class="calibre5"></a>	 ॥८॥</p>
			<p class="verse">पाण्डवाश्च महात्मानो द्रौपदी च यशस्विनी ।<br class="calibre1" />कृतोपवासाः कौरव्य प्रययुः प्राङ्मुखास्ततः	 ॥९॥</p>
			<p class="verse">योगयुक्ता महात्मानस्त्यागधर्ममुपेयुषः ।<br class="calibre1" />अभिजग्मुर्बहून् देशान् सरितः सागरांस्तथा	 ॥१०॥</p>
			<p class="verse">युधिष्ठिरो ययावग्रे भीमस्तु तदनन्तरम् ।<br class="calibre1" />अर्जुनस्तस्य चान्वेव यमौ चापि<sup class="calibre7"><a {http://www.idpf.org/2007/ops}type="noteref" href="#calibre_link-12" class="calibre8">*</a></sup> यथाक्रमम्	 ॥११॥</p>
			<p class="verse">पृष्ठतस्तु वरारोहा श्यामा पद्मदलेक्षणा ।<br class="calibre1" />द्रौपदी योषितां श्रेष्ठा ययौ भरतसत्तम	 ॥१२॥</p>
			<p class="verse">श्वा चैवानुययावेकः प्रस्थितान्<a id="calibre_link-172" class="calibre5"></a> पाण्डवान् वनम् ।<br class="calibre1" />क्रमेण ते ययुर्वीरा लौहित्यं सलिलार्णवम्	 ॥१३॥</p>
			<p class="calibre6">(ल) <span class="calibre4">लौहित्यं सलिलार्णवम्</span> इत्यत्र लोहितस्याग्नेः सम्बन्धिनं <span class="calibre4">सलिला- र्णवं</span> समुद्रम् ।</p>
			<p class="verse">गाण्डीवं तु धनुर्दिव्यं न मुमोच धनञ्जयः ।<br class="calibre1" />रत्नलोभान्महाराज ते चाक्षय्ये महेषुधी	 ॥१४॥</p>
			<p class="verse">अग्निं ते ददृशुस्तत्र स्थितं शैलमिवाग्रतः ।<br class="calibre1" />मार्गमावृत्य तिष्ठन्तं साक्षात् पुरुषविग्रहम्	 ॥१५॥</p>
			<p class="verse">ततो देवः स सप्तार्चिः पाण्डवानिदमब्रवीत् ।<br class="calibre1" />भो भो पाण्डुसुता<a id="calibre_link-173" class="calibre5"></a> वीराः पावकं मां निबोधत	 ॥१६॥</p>
			<p class="verse">युधिष्ठिर महाबाहो भीमसेन परन्तप ।<br class="calibre1" />अर्जुनाश्विसुतौ वीरौ निबोधत वचो मम	 ॥१७॥</p>
			<p class="verse">अहमग्निः कुरुश्रेष्ठा मया दग्धं च खाण्डवम् ।<br class="calibre1" />अर्जुनस्य प्रभावेन तथा नारायणस्य च	 ॥१८॥</p>
			<p class="verse">अयं वः फल्गुनो भ्राता गाण्डीवं परमायुधम् ।<br class="calibre1" />परित्यज्य वने यातु नानेनार्थोस्ति कश्चन	 ॥१९॥</p>
			<p class="verse">चक्ररत्नं तु यत्कृष्णे स्थितमासीन्महात्मनि ।<br class="calibre1" />गतं तच्च पुनर्हस्ते कालेनैष्यति तस्य ह	 ॥२०॥</p>
			<p class="verse">वरुणादाहृतं<a id="calibre_link-174" class="calibre5"></a> पूर्वं मयैतत्पार्थकारणात् ।<br class="calibre1" />गाण्डीवं धनुषां श्रेष्ठं वरुणायैव दीयताम्	 ॥२१॥</p>
			<p class="verse">ततस्ते भ्रातरः सर्वे धनञ्जयमचोदयन् ।<br class="calibre1" />स जले प्राक्षिपच्चैतत् तथाऽक्षय्ये महेषुधी	 ॥२२॥</p>
			<p class="verse">ततोऽग्निर्भरतश्रेष्ठ तत्रैवान्तरधीयत ।<br class="calibre1" />ययुश्च पाण्डवा वीरास्ततस्ते दक्षिणामुखाः	 ॥२३॥</p>
			<p class="verse">ततस्ते तूत्तरेणैव तीरेण लवणाम्भसः ।<br class="calibre1" />जग्मुर्भरतशार्दूल दिशं दक्षिणपश्चिमाम्	 ॥२४॥</p>
			<p class="verse">ततः पुनः समावृत्ताः पश्चिमां दिशमेव ते ।<br class="calibre1" />ददृशुर्द्वारकां<a id="calibre_link-175" class="calibre5"></a> चापि सागरेण परिप्लुताम्	 ॥२५॥</p>
			<p class="verse">उदीचीं पुनरावृत्त्य ययुर्भरतसत्तमाः ।<br class="calibre1" />प्रादक्षिण्यं चिकीर्षन्तः पृथिव्या योगधर्मिणः	 ॥२६॥</p>
			<p class="authorline">इति श्रीमन्महाभारते शतसहस्रिकायां संहितायां वैयासिक्यां <br class="calibre1" />महाप्रस्थानिकपर्वणि पाण्डवानां पूर्वादिचतुर्दिक्षु लवण-<br class="calibre1" />समुद्रतीरे भूप्रदक्षिणवर्णनं नाम द्वितीयोऽध्यायः ॥२॥</p>
		</section>
		<section class="level1" id="calibre_link-176">
			<h2 class="level2-title" {http://www.idpf.org/2007/ops}type="title">महाभारततात्पर्यनिर्णयः<br class="calibre9" />(अध्यायः ३२. श्लोकाः ६५-८५)</h2>
			<p class="verse1">अत्र नारायणक्षेत्रे तेषां तन्वोऽपतन्क्रमात्<a id="calibre_link-177" class="calibre5"></a> ॥</p>
			<p class="verse">द्रौपदीसहदेवादिपञ्चानां तत्र मारुतिः ।<br class="calibre1" />सदेहनाकानिच्छुत्वाद् देहप्रपतनं हि तत् ॥</p>
			<p class="verse">तेषामिहेति याथार्थ्यं जानन् पप्रच्छ धर्मजम् ।<br class="calibre1" />केन केनापतद् देहो दोषेण न इति क्रमात् ॥</p>
			<p class="verse">मृतिकाले हि यो यस्य दोषं वक्त्यृणमोचनम् ।<br class="calibre1" />तस्मात् स्यादुक्तदोषस्येत्याह यच्छ्रुतिरेव तत् ॥</p>
			<p class="verse">ऋणमोक्षाय सर्वेषां भीमो दोषानवादयत् ।<br class="calibre1" />सोऽपीच्छापतितान् देहानजानञ्छुद्धकर्मणाम् ॥</p>
			<p class="verse">अपश्यन् कारणं प्राह दोषात् स्यादेवमित्यपि<a id="calibre_link-178" class="calibre5"></a> ।<br class="calibre1" />राजा सम्भावनामात्रं नहि कार्यमकारणम् ॥</p>
			<p class="verse">स्वच्छन्दमृत्यवो योगाद् देहानुत्सृज्य पाण्डवाः ।<br class="calibre1" />कृष्णा चाऽपुः परं स्थानं यन्न यान्त्यपि देवताः ॥</p>
			<p class="verse">इति श्रुतेर्न ते पापाद् देहांस्तत्यजुरूर्जिताः ।<br class="calibre1" />ऋणान्युन्मुच्य दोषोक्त्या स्वानां भीमः स्वकां तनुम् ।</p>
			<p class="verse">तत्याज परमं ध्यायन्नाप च स्थानमुत्तमम् ।<br class="calibre1" />इति स्कान्दपुराणोक्तं व्यासवाक्यमृषीन् प्रति ॥</p>
			<p class="verse">भीमादृते हि चतुर्षु पक्षपातस्तु वासवौ ।<br class="calibre1" />योग्य एवेति<a id="calibre_link-179" class="calibre5"></a> कृष्णाया न दोषः स्यात् कथञ्चन ॥</p>
			<p class="verse">नीतिरूपे वीर्यबले महान्त्येषां यतः क्रमात् ।<br class="calibre1" />प्राणत्वाद् भोगशक्तिश्च न हि दोषाय मारुतेः ॥</p>
			<p class="verse">‘यथास्वरूपविज्ञानमात्मन्यपि न दोषकृत्’ ।<br class="calibre1" />इति व्यासस्मृतेरेषामुक्तदोषोद्भवः कथम् ॥</p>
			<p class="verse">कदाचिदतिमानोऽपि त्रयाणामेषु जायते ।<br class="calibre1" />तथाऽपि तत्फलं नैतत् तारतम्यं हि मुक्तिगम् ॥</p>
			<p class="verse">गुणदोषाधिकाल्पत्वादत्रस्थमपि हि श्रुतम् ।<br class="calibre1" />आरब्धकर्मनाशे हि पतेद् देहोऽप्यपापिनः ॥</p>
			<p class="verse">युधिष्ठिरोऽपि<a id="calibre_link-180" class="calibre5"></a> हि स्वर्गं बुभुजे नैव तत्तनुः ।<br class="calibre1" />अतिमानादयो दोषाः कुत एव हि मारुतेः ॥</p>
			<p class="verse">अनादिकालतः सर्वदोषहीना गुणाधिकाः ।<br class="calibre1" />सर्वजीवगणेभ्यो ये ते हि वायुत्वमाप्नुयुः ॥</p>
			<p class="verse">ऋजवो नाम ये देवा देवानामपि देवताः ।<br class="calibre1" />अभावं ह्यतिमानादेर्भीमस्याह च केशवः ॥</p>
			<p class="verse">‘यत्किञ्चात्मनि कल्याणं सम्भावयसि पाण्डव ।<br class="calibre1" />सहस्रगुणमप्येतत् त्वयि सम्भावयाम्यहम् ॥’</p>
			<p class="verse">इति तस्माद् यथा युद्धे धर्महानिममन्यत ।<br class="calibre1" />एवमत्राप्यधर्मेण देहपातं नृपोऽब्रवीत्<a id="calibre_link-181" class="calibre5"></a> ॥</p>
			<p class="verse">पूज्येभ्यः पूर्वमेवैषां देहपातमभीप्सताम् ।<br class="calibre1" />तत्क्रमात् देहपातोऽभून्न पापान्मुच्यतां यथा ॥</p>
			<p class="verse">न हि पापफलान्मुक्तौ देहपातः कथञ्जन ।<br class="calibre1" />किं तु कर्मक्षयादेव तथा सर्वत्र निश्चितः ॥</p>
		</section>
		<section class="level1" id="calibre_link-182">
			<h2 class="level2-title" {http://www.idpf.org/2007/ops}type="title">३. तृतीयोऽध्यायः</h2>
			<p class="text-center2">मेरुगिरिं प्रति गच्छन्तं युधिष्ठिरं ज्यैष्ठ्यक्रमादनुगच्छत्सु द्रौपद्यादिषु <br class="calibre1" />योगभ्रंशात् क्रमेण भूमौ निपतत्सु भीमप्रश्नात् तं प्रति युधिष्ठिरेण तेषां पतने हेतुकथनम् । तथा ततः शुना केवलमनुगम्यमानेन<a id="calibre_link-183" class="calibre5"></a> सता पुरोगमनम् ।</p>
			<p class="text-center1">वैशम्पायनः</p>
			<p class="verse">ततस्ते नियतात्मान उदीचीं दिशमास्थिताः ।<br class="calibre1" />ददृशुर्योगयुक्ताश्च हिमवन्तं महागिरिम्	 ॥१॥</p>
			<p class="verse">तं चाप्यतिक्रमन्तस्ते ददृशुर्वालुकार्णवम् ।<br class="calibre1" />अवैक्षन्त महाशैलं मेरुं शिखरिणां वरम्	 ॥२॥</p>
			<p class="verse">तेषां तु गच्छतां शीघ्रं सर्वेषां योगधर्मिणाम् ।<br class="calibre1" />याज्ञसेनी भ्रष्टयोगा निपपात महीतळे	 ॥३॥</p>
			<p class="verse">तां तु प्रपतितां दृष्ट्वा भीमसेनो महाबलः ।<br class="calibre1" />उवाच धर्मराजानं याज्ञसेनीमवेक्ष्य ह	 ॥४॥</p>
			<p class="verse">नाधर्मश्चरितः<a id="calibre_link-184" class="calibre5"></a> कश्चिद् राजपुत्र्या परन्तप ।<br class="calibre1" />कारणं किन्नु तद् ब्रूहि यत्कृष्णा पतिता भुवि	 ॥५॥</p>
			<p class="text-center1">युधिष्ठिरः</p>
			<p class="verse">पक्षपातो महानस्या विशेषेण धनञ्जये ।<br class="calibre1" />तस्यैतत्फलमद्यैषा भुङ्क्ते पुरुषसत्तम	 ॥६॥</p>
			<p class="text-center1">वैशम्पायनः</p>
			<p class="verse">एवमुक्त्वाऽनवेक्ष्यैनां ययौ <sup class="calibre7"><a {http://www.idpf.org/2007/ops}type="noteref" href="#calibre_link-13" class="calibre8">*</a></sup>भरतसत्तमः ।<br class="calibre1" />समाधाय मनो धीमान् धर्मात्मा पुरुषर्षभः	 ॥७॥</p>
			<p class="verse">सहदेवस्ततो विद्वान् निपपात महीतळे ।<br class="calibre1" />तं चापि पतितं दृष्ट्वा भीमो राजानमब्रवीत्	 ॥८॥</p>
			<p class="verse">योऽयमस्मासु सर्वेषु शुश्रूषुरनहङ्कृतः<a id="calibre_link-185" class="calibre5"></a> ।<br class="calibre1" />सोऽयं माद्रवतीपुत्रः कस्मान्निपतितो भुवि	 ॥९॥</p>
			<p class="text-center1">युधिष्ठिरः</p>
			<p class="verse">आत्मनः सदृशं प्राज्ञं<sup class="calibre7"><a {http://www.idpf.org/2007/ops}type="noteref" href="#calibre_link-14" class="calibre8">*</a></sup> नैषोऽमन्यत कञ्चन ।<br class="calibre1" />तेन दोषेण पतितो विद्वानेष नृपात्मजः	 ॥१०॥</p>
			<p class="text-center1">वैशम्पायनः</p>
			<p class="verse">इत्युक्त्वा तं समुत्सृज्य सहदेवं ययौ तदा ।<br class="calibre1" />भ्रातृभिः सह कौन्तेयः शुना चैव युधिष्ठिरः	 ॥११॥</p>
			<p class="verse">कृष्णां निपतितां दृष्ट्वा सहदेवं च पाण्डवम् ।<br class="calibre1" />आर्तो बन्धुप्रियः शूरो नकुलो निपपात ह	 ॥१२॥</p>
			<p class="verse">तस्मिन्निपतिते वीरे नकुले चारुदर्शने ।<br class="calibre1" /><a id="calibre_link-186" class="calibre5"></a>पुनरेव तदा भीमो राजानमिदमब्रवीत्	 ॥१३॥</p>
			<p class="verse">योऽयमक्षतधर्मात्मा भ्राता वचनकारकः ।<br class="calibre1" />रूपेणाप्रतिमो लोके नकुलः पतितो भुवि	 ॥१४॥</p>
			<p class="verse">इत्युक्तो भीमसेनेन प्रत्युवाच युधिष्ठिरः ।<br class="calibre1" />नकुलं प्रति धर्मात्मा सर्वबुद्धिमतांवरः	 ॥१५॥</p>
			<p class="verse">रूपेण मत्समो नास्ति कश्चिदित्यस्य दर्शनम् ।<br class="calibre1" />अधिकश्चाहमेवैक इत्यस्य मनसि स्थितम्<sup class="calibre7"><a {http://www.idpf.org/2007/ops}type="noteref" href="#calibre_link-15" class="calibre8">*</a></sup>	 ॥१६॥</p>
			<p class="verse">नकुलः पतितस्तस्मादागच्छ त्वं वृकोदर ।<br class="calibre1" />यस्य यद्विहितं वीर सोऽवश्यं तदुपाश्नुते	 ॥१७॥</p>
			<p class="verse"><a id="calibre_link-187" class="calibre5"></a>तांस्तु प्रपतितान् दृष्ट्वा पाण्डवः श्वेतवाहनः ।<br class="calibre1" />पपात शोकसन्तप्तस्ततोनु परवीरहा	 ॥१८॥</p>
			<p class="verse">तस्मिंस्तु पुरुषव्याघ्रे पतिते शक्रतेजसि ।<br class="calibre1" />म्रियमाणे दुराधर्षे भीमो राजानमब्रवीत्	 ॥१९॥</p>
			<p class="verse">अनृतं न स्मराम्यस्य स्वैरेष्वपि महात्मनः ।<br class="calibre1" />अथ कस्य विकारोऽयं येनायं पतितो भुवि<sup class="calibre7"><a {http://www.idpf.org/2007/ops}type="noteref" href="#calibre_link-16" class="calibre8">*</a></sup>	 ॥२०॥</p>
			<p class="text-center1">युधिष्ठिरः</p>
			<p class="verse">एकोहं निर्दहेयं वै शत्रूनित्यर्जुनोऽब्रवीत् ।<br class="calibre1" />न च तत्कृतवानेष शूरमानी ततोपतत्	 ॥२१॥</p>
			<p class="verse">अवमेने धनुर्ग्राहानेष<a id="calibre_link-188" class="calibre5"></a> सर्वांश्च फल्गुनः ।<br class="calibre1" />तथा चैतन्न तु तथा कर्तव्यं भूतिमिच्छता	 ॥२२॥</p>
			<p class="text-center1">वैशम्पायनः</p>
			<p class="verse">इत्युक्त्वा प्रस्थितो राजा भीमोऽथ निपपात ह ।<br class="calibre1" />पतितश्चाब्रवीद् भीमो धर्मराजं युधिष्ठिरम्	 ॥२३॥</p>
			<p class="verse">भो भो राजन्नवेक्षस्व पतितोऽहं प्रियस्तव ।<br class="calibre1" />किंनिमित्तं च पतनं ब्रूहि मे यदि वेत्थ ह	 ॥२४॥</p>
			<p class="text-center1">युधिष्ठिरः</p>
			<p class="verse">अतिभुक्तं च भवता प्राणेन च विकत्थसे ।<br class="calibre1" />अनवेक्ष्य परं पार्थ तेनासि पतितः क्षितौ	 ॥२५॥</p>
			<p class="verse">इत्युक्त्वा तं महाबाहुर्जगामानवलोकयन्<a id="calibre_link-189" class="calibre5"></a> ।<br class="calibre1" />श्वाप्येकोनुययौ यस्ते बहुशः कीर्तितो मया	 ॥२६॥</p>
			<p class="authorline">इति श्रीमन्महाभारते शतसहस्रिकायां संहितायां वैयासिक्याम् महाप्रस्थानिकपर्वणि <br class="calibre1" />भीमार्जुननकुलसहदेवद्रौपदीदेहपतननिमित्तकथनं नाम तृतीयोऽध्यायः ॥३॥<br class="calibre1" />&ndash;&ndash;०&ndash;&ndash;</p>
		</section>
		<section class="level1" id="calibre_link-190">
			<h2 class="level2-title" {http://www.idpf.org/2007/ops}type="title">४. चतुर्थोऽध्यायः</h2>
			<p class="text-center2">शुना सह गच्छन्तं युधिष्ठिरं प्रति इन्द्रेण स्वर्गगमनाय निजरथारोहणचोदना । युधिष्ठिरे शुना विना रथारोहणमरोचयमाने यमेन निजस्वरूपप्रकाशनेन तत्प्रशंसनम् । ततो यमेन्द्रादिभी<a id="calibre_link-191" class="calibre5"></a> रथेन स्वर्गं प्रापितेन युधिष्ठिरेण तत्र भीमाद्यदर्शनादिन्द्रं प्रति भ्रात्रादीन् विना स्वस्य स्वर्गेप्यनभिरुचिकथनपूर्वकं तत्समीपगमनेच्छानिवेदनम् ।</p>
			<p class="text-center1">वैशम्पायनः</p>
			<p class="verse">ततः सन्नादयन् शक्रो दिवं भूमिं च सर्वशः ।<br class="calibre1" />रथेनोपययौ पार्थमारोहेत्यब्रवीच्च तम्	 ॥१॥</p>
			<p class="verse">स्वभ्रातॄन् पतितान् दृष्ट्वा धर्मराजो युधिष्ठिरः ।<br class="calibre1" />अब्रवीच्छोकसन्तप्तः सहस्राक्षमिदं वचः	 ॥२॥</p>
			<p class="text-center1">धर्मः</p>
			<p class="verse">भ्रातरः पतिता मेऽत्र गच्छेयुस्ते मया<a id="calibre_link-192" class="calibre5"></a> सह ।<br class="calibre1" />न विना भ्रातृभिः स्वर्गमिच्छे गन्तुं सुरेश्वर	 ॥३॥</p>
			<p class="verse">सुकुमारी सुखार्हा च राजपुत्री पुरन्दर ।<br class="calibre1" />साऽस्माभिः सह गच्छेत तद्भवाननुमन्यताम्	 ॥४॥</p>
			<p class="text-center1">शक्रः</p>
			<p class="verse">भ्रातॄन् द्रक्ष्यसि स्वर्गे त्वमग्रतस्त्रिदिवं गतान् ।<br class="calibre1" />कृष्णया सहितान् सर्वान् मा शुचो भरतर्षभ	 ॥५॥</p>
			<p class="verse">निक्षिप्य मानुषं देहं गतास्ते भरतर्षभ<sup class="calibre7"><a {http://www.idpf.org/2007/ops}type="noteref" href="#calibre_link-17" class="calibre8">*</a></sup> ।<br class="calibre1" />अनेन त्वं शरीरेण स्वर्गं गन्ता न संशयः	 ॥६॥</p>
			<p class="text-center1">युधिष्ठिरः</p>
			<p class="verse">अयं श्वा भूतभव्येश भक्तो मां नित्यमेव<a id="calibre_link-193" class="calibre5"></a> ह ।<br class="calibre1" />स गच्छेत मया सार्धमानृशंस्या हि मे मतिः	 ॥७॥</p>
			<p class="text-center1">शक्रः</p>
			<p class="verse">अमर्त्यत्वं मत्समत्वं च राजन्<br class="calibre1" />	श्रियं कृत्स्नां महतीं चैव सिद्धिम् ।<br class="calibre1" />सम्प्राप्तोद्य स्वर्गसुखानि च त्वं<br class="calibre1" />	त्यज श्वानं नात्र नृशंसमस्ति	 ॥८॥</p>
			<p class="text-center1">युधिष्ठिरः</p>
			<p class="verse">अनार्यमार्येण सहस्रनेत्र<br class="calibre1" />	शक्यं कर्तुं दुष्करमेतदार्य ।<br class="calibre1" />मा मे श्रिया सङ्गमनं तयाऽस्तु <br class="calibre1" />	यस्याः कृते भक्तजनं त्यजेयम्	 ॥९॥</p>
			<p class="text-center1">इन्द्रः</p>
			<p class="verse">स्वर्गे लोके श्ववतां नास्ति धिष्ण्य-<br class="calibre1" /><a id="calibre_link-194" class="calibre5"></a>	मिष्टापूर्तं क्रोधवशा हरन्ति ।<br class="calibre1" />ततो विचार्य क्रियतां धर्मराज<br class="calibre1" />	त्यज श्वानं नात्र नृशंसमस्ति	 ॥१०॥)<sup class="calibre7"><a {http://www.idpf.org/2007/ops}type="noteref" href="#calibre_link-18" class="calibre8">*</a></sup> </p>
			<p class="text-center1">युधिष्ठिरः</p>
			<p class="verse">भक्तत्यागं प्राहुरत्यन्तपापं<br class="calibre1" />	तुल्यं लोके ब्रह्मवध्याकृतेन ।<br class="calibre1" />तस्मान्नाहं जातु कथञ्चनाद्य<br class="calibre1" />	त्यक्ष्याम्येनं स्वसुखार्थी महेन्द्र	 ॥११॥</p>
			<p class="verse">भीतं भक्तं नान्यदस्तीति चार्तं<br class="calibre1" />	प्राप्तं क्षीणं रक्षणे प्राणलिप्सुम् ।<br class="calibre1" />प्राणत्यागादप्यहं नैव मोक्तुं<br class="calibre1" />	यतेयं वै नित्यमेतद् व्रतं मे	 ॥१२॥</p>
			<p class="text-center1"><a id="calibre_link-195" class="calibre5"></a>इन्द्रः</p>
			<p class="verse">शुना दृष्टं क्रोधवशा हरन्ति<br class="calibre1" />	यद्दत्तमिष्टं विवृतमथो हुतं च ।<br class="calibre1" />तस्माच्छुनस्त्यागमिमं कुरुष्व<sup class="calibre7"><a {http://www.idpf.org/2007/ops}type="noteref" href="#calibre_link-19" class="calibre8">*</a></sup><br class="calibre1" />	शुनस्त्यागात् प्राप्स्यसे देवलोकम्	 ॥१३॥</p>
			<p class="verse">त्यक्त्वा भ्रातॄन् दयितां चापि कृष्णां<br class="calibre1" />	प्राप्तो लोकः कर्मणा स्वेन वीर ।<br class="calibre1" />श्वानं चैनं न त्यजसे कथं नु<br class="calibre1" />	त्यागं कृत्स्नं चास्थितो मुह्यसेऽद्य	 ॥१४॥</p>
			<p class="text-center1">युधिष्ठिरः</p>
			<p class="verse">न विद्यते सन्धिरथापि विग्रहो<br class="calibre1" />	मृतैर्मर्त्यैरिति लोकेषु निष्ठा ।<br class="calibre1" />न ते मया जीवयितुं हि<a id="calibre_link-196" class="calibre5"></a> शक्याः<br class="calibre1" />	ततस्त्यागस्तेषु कृतो न जीवताम्	 ॥१५॥</p>
			<p class="verse">प्रतिप्रदानं शरणागतस्य <br class="calibre1" />	स्त्रिया वधो ब्राह्मणस्वापहारः ।<br class="calibre1" />मित्रद्रोहस्तानि चत्वारि शक्र<br class="calibre1" />	भक्तत्यागश्चैव समो मतो मे	 ॥१६॥</p>
			<p class="text-center1">वैशम्पायनः</p>
			<p class="verse">तद्धर्मराजस्य वचो निशम्य<br class="calibre1" />	धर्मस्वरूपी भगवानुवाच ।<br class="calibre1" />युधिष्ठिरं प्रीतियुक्तो नरेन्द्रं<br class="calibre1" />	श्लक्ष्णैर्वाक्यैः संस्तवसम्प्रयुक्तैः	 ॥१७॥</p>
			<p class="verse">अभिजातोसि राजेन्द्र पितुर्वृत्तेन मेधया ।<br class="calibre1" />अनुक्रोशेन चानेन सर्वभूतेषु भारत<a id="calibre_link-197" class="calibre5"></a>	 ॥१८॥</p>
			<p class="verse">पुरा द्वैतवने चासि मया पुत्र परीक्षितः ।<br class="calibre1" />पानीयार्थे पराक्रान्ता यत्र ते भ्रातरो हताः	 ॥१९॥</p>
			<p class="verse">भीमार्जुनौ परित्यज्य यत्र त्वं भ्रातरावुभौ ।<br class="calibre1" /><sup class="calibre7"><a {http://www.idpf.org/2007/ops}type="noteref" href="#calibre_link-20" class="calibre8">*</a></sup>मात्रोः साम्यमभीप्सन् वै नकुलं जीवमिच्छसि	 ॥२०॥</p>
			<p class="verse">अयं श्वा भक्त इत्येवं त्यक्तो देवरथस्त्वया ।<br class="calibre1" />तस्मात् स्वर्गे न ते तुल्यः कश्चिदस्ति नराधिपः	 ॥२१॥</p>
			<p class="verse">अतस्तवाक्षया लोकाः स्वशरीरेण भारत ।<br class="calibre1" />प्राप्तोसि भरतश्रेष्ठ दिव्यां गतिमनुत्तमाम्	 ॥२२॥</p>
			<p class="text-center1"><a id="calibre_link-198" class="calibre5"></a>वैशम्पायनः</p>
			<p class="verse">ततो धर्मश्च शक्रश्च मरुतश्चाश्विनावपि ।<br class="calibre1" />देवा देवर्षयश्चैव रथमारोप्य पाण्डवम्	 ॥२३॥</p>
			<p class="verse">प्रययुः स्वैर्विमानैस्ते सिद्धाः कामविहारिणः ।<br class="calibre1" />सर्वे विरजसः <sup class="calibre7"><a {http://www.idpf.org/2007/ops}type="noteref" href="#calibre_link-21" class="calibre8">*</a></sup>पुण्याः पुण्यवाग् बुद्धिकर्मिणः	 ॥२४॥</p>
			<p class="verse">स तं रथं समास्थाय राजा कुरुकुलोद्वहः ।<br class="calibre1" />ऊर्ध्वमाचक्रमे शीघ्रं तेजसाऽऽवृत्य रोदसी	 ॥२५॥</p>
			<p class="verse">ततो देवनिकाय्यस्थो नारदः सर्वलोकवित् ।<br class="calibre1" />उवाचोच्चैस्तदा वाक्यं बृहद्वादी बृहत्तपाः	 ॥२६॥</p>
			<p class="verse">येऽपि राजर्षयः<a id="calibre_link-199" class="calibre5"></a> पूर्वे ते चापि समुपस्थिताः ।<br class="calibre1" />कीर्तिं प्रच्छाद्य तेषां वै कुरुराजोऽधितिष्ठति	 ॥२७॥</p>
			<p class="verse">लोकानावृत्य यशसा तेजसा वृत्तसम्पदा ।<br class="calibre1" />स्वशरीरेण सम्प्राप्तं नान्यं शुश्रुम पाण्डवात्	 ॥२८॥</p>
			<p class="verse">(तेजांसि यानि दृष्टानि भूमिष्ठेन त्वया विभो ।<br class="calibre1" />वेश्मानि भुवि देवानां पश्यामूनि सहस्रशः	 ॥२९॥)<sup class="calibre7"><a {http://www.idpf.org/2007/ops}type="noteref" href="#calibre_link-22" class="calibre8">*</a></sup></p>
			<p class="verse">नारदस्य वचः श्रुत्वा राजा वचनमब्रवीत् ।<br class="calibre1" />भ्रातॄनपश्यन् धर्मात्मा स्वपक्षांश्चैव पार्थिवान्	 ॥३०॥</p>
			<p class="verse">शुभं वा यदि वा पापं<a id="calibre_link-200" class="calibre5"></a> भ्रातॄणां स्थानमद्य मे ।<br class="calibre1" />तदेव प्राप्तुमिच्छामि लोकानन्यान्न कामये	 ॥३१॥</p>
			<p class="verse">राज्ञस्तु वचनं श्रुत्वा देवराजः पुरन्दरः ।<br class="calibre1" />आनृशंस्यसमायुक्तं प्रत्युवाच युधिष्ठिरम्	 ॥३२॥</p>
			<p class="verse">स्थानेऽस्मिन् वस राजेन्द्र कर्मभिर्निर्जिते शुभैः ।<br class="calibre1" />किं त्वं मानुष्यकं स्नेहमद्यापि <sup class="calibre7"><a {http://www.idpf.org/2007/ops}type="noteref" href="#calibre_link-23" class="calibre8">*</a></sup>परिकर्षसि	 ॥३३॥</p>
			<p class="verse">सिद्धिं प्राप्तोसि परमां यथा नान्यः पुमान् क्वचित् ।<br class="calibre1" />नैव ते भ्रातरः स्थानं सम्प्राप्ताः कुरुनन्दन	 ॥३४॥</p>
			<p class="verse">अद्यापि मानुषो<a id="calibre_link-201" class="calibre5"></a> भावः स्पृशते त्वां नराधिप ।<br class="calibre1" />स्वर्गोऽयं पश्य देवर्षीन् सिद्धांश्च त्रिदिवालयान्	 ॥३५॥</p>
			<p class="verse">युधिष्ठिरस्तु देवेन्द्रमेवंवादिनमीश्वरम् ।<br class="calibre1" />पुनरेवाब्रवीद्धीमानिदं वचनमर्थवत्	 ॥३६॥</p>
			<p class="text-center1">युधिष्ठिरः</p>
			<p class="verse">तैर्विना नोत्सहे वस्तुमिह दैत्यनिबर्हण ।<br class="calibre1" />गन्तुमिच्छामि तत्राहं यत्र मे भ्रातरो गताः	 ॥३७॥</p>
			<p class="verse">यत्र सा बृहती श्यामा बुद्धिसत्त्वगुणान्विता ।<br class="calibre1" />द्रौपदी योषितां श्रेष्ठा यत्र चैव सुता मम	 ॥३८॥</p>
			<p class="authorline">इति श्रीमन्महाभारते<a id="calibre_link-202" class="calibre5"></a> शतसहस्रिकायां संहितायां वैयासिक्याम् महाप्रस्थानिकपर्वणि <br class="calibre1" />इन्द्रयुधिष्ठिरसंवादो नाम चतुर्थोऽध्यायः ॥४॥</p>
			<p class="authorline">॥ समाप्तं महाप्रस्थानिकपर्व ॥</p>
			<p class="authorline">॥ श्रीमद्धनुमद्भीममध्वान्तर्गतनरहरिरामकृष्णवेदव्यासाय नमः ॥</p>
		</section>
	</section>
<div class="calibre"><a id="calibre_link-203" class="calibre5"></a></div></div>


<div class="maintext" id="calibre_link-27"><div class="calibre"><a id="calibre_link-204" class="calibre5"></a></div>
	<div class="calibre1">
		<aside {http://www.idpf.org/2007/ops}type="footnote"><p class="footnote-head">Footnotes</p></aside>
		<aside {http://www.idpf.org/2007/ops}type="footnote" id="calibre_link-4"><p class="calibre6">भा दीप्तौ, भा ज्ञाने, भ आनन्दे, भ औदार्ये, भ सुन्दरभावे इत्याद्याचार्योदाहृतधातुपाठात् ।</p></aside>
		<aside {http://www.idpf.org/2007/ops}type="footnote" id="calibre_link-5"><p class="calibre6">भाषात्रयं न जानाति रीतीनां शतमेव च ।<br class="calibre1" />पुराणार्थं वदन् याति नरकं नात्र संशयः ॥</p></aside>
		<aside {http://www.idpf.org/2007/ops}type="footnote" id="calibre_link-6"><p class="calibre6">व्यत्यासः ड्ग देशकालव्यक्त्यादिकं व्यत्यस्य कथनम् । २. प्रातिलोम्यं ड्ग कथाक्रमं व्यत्यस्य कथनम् । ३. गोमूत्री ड्ग गोमूत्रवद् वक्राकारेण कथानिरूपणम् (आरब्धकथामध्ये असम्बद्धकथान्तरकथनम्)ड्व ४. प्रघसः ड्ग ‘घस<a id="calibre_link-205" class="calibre5"></a> आस्वादने’ इति धातोः वक्तव्यकथायाः भक्षणमिव अनिरूपणम् । ५. उक्षणं नाम गोमयप्रोक्षणमिव कथायास्तत्रतत्र विक्षिप्य कथनम् । ६. सुधुरः ड्ग क्रमनियममन्तरा निरूपणम् । ७. साधु ड्ग समाधिभाषया सम्यङ्निरूपणम् ।</p></aside>
		<aside {http://www.idpf.org/2007/ops}type="footnote" id="calibre_link-9"><p class="calibre6">पारिक्षितम्</p></aside>
		<aside {http://www.idpf.org/2007/ops}type="footnote" id="calibre_link-10"><p class="calibre6">परिक्षिद्धस्तिनपुरे</p></aside>
		<aside {http://www.idpf.org/2007/ops}type="footnote" id="calibre_link-11"><p class="calibre6">मातृकासु एते श्लोकाः नोपलभ्यन्ते</p></aside>
		<aside {http://www.idpf.org/2007/ops}type="footnote" id="calibre_link-12"><p class="calibre6">चैव</p></aside>
		<aside {http://www.idpf.org/2007/ops}type="footnote" id="calibre_link-13"><p class="calibre6">धर्मसुतो नृपः</p></aside>
		<aside {http://www.idpf.org/2007/ops}type="footnote" id="calibre_link-14"><p class="calibre6">ज्ञाने</p></aside>
		<aside {http://www.idpf.org/2007/ops}type="footnote" id="calibre_link-15"><p class="calibre6">मतमुत्तमम्</p></aside>
		<aside {http://www.idpf.org/2007/ops}type="footnote" id="calibre_link-16"><p class="calibre6">अर्जुनः</p></aside>
		<aside {http://www.idpf.org/2007/ops}type="footnote" id="calibre_link-17"><p class="calibre6">निर्मला दिवम्</p></aside>
		<aside {http://www.idpf.org/2007/ops}type="footnote" id="calibre_link-18"><p class="calibre6">अ.पा.</p></aside>
		<aside {http://www.idpf.org/2007/ops}type="footnote" id="calibre_link-19"><p class="calibre6">कुरु त्वं</p></aside>
		<aside {http://www.idpf.org/2007/ops}type="footnote" id="calibre_link-20"><p class="calibre6">भ्रात्रोः</p></aside>
		<aside {http://www.idpf.org/2007/ops}type="footnote" id="calibre_link-21"><p class="calibre6">प्रीताः</p></aside>
		<aside {http://www.idpf.org/2007/ops}type="footnote" id="calibre_link-22"><p class="calibre6"><a id="calibre_link-206" class="calibre5"></a>अ.पा.</p></aside>
		<aside {http://www.idpf.org/2007/ops}type="footnote" id="calibre_link-23"><p class="calibre6">न विमुञ्चसि</p></aside>
	</div>
<div class="calibre"><a id="calibre_link-207" class="calibre5"></a></div></div>


</body></html>