<html><head><meta http-equiv="Content-Type" content="text/html;charset=utf-8" /><link href="style.css" rel="stylesheet" type="text/css" /><title>महाभारतम् - स्वर्गारोहणपर्व</title></head><body><div class="titlepage" id="calibre_link-49"><div class="calibre"><a id="calibre_link-57"></a></div>
	<section {http://www.idpf.org/2007/ops}type="chapter" id="calibre_link-58" role="doc-chapter">
		<h1 class="level1-title" {http://www.idpf.org/2007/ops}type="title">Title Page</h1>
		<p class="text-center">॥ श्रीरामश्री ॥<br class="calibre1" />॥ श्रीमद्धनुमद्भीममध्वान्तर्गतनरहरिरामकृष्णवेदव्यासाय नमः ॥</p>
		<p class="subtitle">भगवता बादरायणेन प्रणीतम्</p>
		<p class="title">महाभारतम्</p>
		<p class="text-center">श्रीमन्महाभारततात्पर्यनिर्णयवादिराजीयलक्षालङ्कारानुसारि<br class="calibre1" />प्राचीनतौलवपाठपाठान्तरादिसंवलितम्</p>
		<p class="titleauthor"><span class="num">१८.</span> स्वर्गारोहणपर्व</p>
		
		<img alt="logo" src="images/000003.png" class="calibre2" /><div class="calibre"><a id="calibre_link-59"></a></div>
		<p class="calibre3">
			प्रकाशनम्<br class="calibre1" />
			<span><strong class="calibre4">श्रीतत्वसंशोधनसंसत्</strong></span><br class="calibre1" />
			कर्नाटकसंस्कृतविश्वविद्यालयेन मानिता संस्था<br class="calibre1" />
			पलिमारु मठः, हृषीकेशतीर्थपीठम्, उडुपि - ५७६ १०१
		</p>
	</section>
<div class="calibre"><a id="calibre_link-60"></a></div></div>


<div class="maintext" id="calibre_link-50"><div class="calibre"><a id="calibre_link-61" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-62" role="doc-chapter">
		<h1 class="level1-title1" {http://www.idpf.org/2007/ops}type="title">Publication Details</h1>
		<p class="no-indent">Mahabharata - Edited using palmleaf manuscripts available at Udupi and Subrahmanya along with Mahabharatatatparyanirnaya of Sri Madhva and Lakshalankara of Sri Vadiraja.</p>
		<p class="no-indent1">© २०१८ श्रीतत्वसंशोधनसंसत्, पलिमारु मठः, हृषीकेशतीर्थपीठम्, उडुपि</p>
		<p class="no-indent1">
			Editors &ndash; <br class="calibre1" />
			Vidwan Ravikumar Acharya
		</p>
		<p class="no-indent1">
			प्रकाशनम् &ndash;<br class="calibre1" />
			<strong class="calibre4">श्रीतत्वसंशोधनसंसत्</strong><br class="calibre1" />
			कर्नाटकसंस्कृतविश्वविद्यालयेन मानिता<a id="calibre_link-63" class="calibre5"></a> संस्था,<br class="calibre1" />
			पलिमारु मठः, हृषीकेशसंस्थानम्, उडुपी - ५७६ १०१<br class="calibre1" />
			<a href="https://sripalimarumatha.org/tattwa-samshodhana-samsat" class="calibre5">sripalimarumatha.org</a>
		</p>
		<p class="no-indent1">
			अक्षरसंयोजनम्-<br class="calibre1" />
			सुब्बण्ण केम्पदाळिहळ्ळि<br class="calibre1" />
			(080) 26761614
		</p>
		<p class="no-indent1">
			<strong class="calibre4">e-Book</strong><br class="calibre1" />
			018v1.0.0<br class="calibre1" />
			Date: January 14, 2019<br class="calibre1" />
			ISBN: 9788193981979<br class="calibre1" />
			Created by: Sriranga Digital<br class="calibre1" />
			<a href="https://sriranga.digital/" class="calibre5">sriranga.digital</a> 
		</p>
	</section>
<div class="calibre"><a id="calibre_link-64" class="calibre5"></a></div></div>


<div class="maintext" id="calibre_link-51"><div class="calibre"><a id="calibre_link-65" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-66" role="doc-chapter">
		<h1 class="level1-title1" {http://www.idpf.org/2007/ops}type="title">Dedication</h1>
		<img alt="logo" class="img-center" src="images/000002.jpg" /><div class="calibre"><a id="calibre_link-67" class="calibre5"></a></div>
		<p class="text-center1"><strong class="calibre4">ग्रन्थस्यास्य मुद्रणे धनसाहाय्येन प्रैरयन्<br class="calibre1" />श्री अदमारुमठाधीशाः श्रीश्रीविश्वप्रियतीर्थश्रीपादाः ।<br class="calibre1" />तेषां गुरुवर्याणां कार्तज्ञ्येन सादरं प्रणामाञ्जलिं समर्पयामहे ।</strong></p>
	</section>
<div class="calibre"><a id="calibre_link-68" class="calibre5"></a></div></div>


<div class="maintext" id="calibre_link-53"><div class="calibre"><a id="calibre_link-69" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-70" role="doc-chapter">
		<h1 class="level1-title2" {http://www.idpf.org/2007/ops}type="title">अनुग्रहसन्देशः</h1>
		<p class="text-right"><strong class="calibre4">जगद्गुरु श्रीमन्मध्वाचार्यमहासंस्थानम्,<br class="calibre1" />परमपूज्य श्रीश्रीविश्वेशतीर्थश्रीपादाः<br class="calibre1" />उडुपि श्रीपेजावरअधोक्षजमठः</strong></p>
		<p class="calibre6">वेदाः, उपनिषदः, ब्रह्मसूत्राणि, महाभारतञ्च आध्यात्मिकतत्वानां धार्मिकानाञ्च तेषामवबोधने मुख्यं प्रमाणम् । अपौरुषेयाणां वेदोपनिषदां सन्देशेषु सन्देहकरणे किमपि कारणं नास्ति । भ्रान्तिरज्ञानं च पुरुषमतिदौर्बल्यम् । एतद्दौर्बल्यवता पुरुषेण रचितेषु दोषाः सम्भवेयुः । अपुरुषबुद्धिप्रवेशासु<a id="calibre_link-71" class="calibre5"></a> वेदोपनिषत्सु बुद्धिदोषकृतदोषस्यावकाशगन्धोऽपि न भवितुमर्हति ।</p>
		<p class="calibre6">सर्वज्ञेन भगवता वेदव्यासवतारे च रचितं महाभारतमपि परमं प्रमाणम् । भगवतोऽनन्ते सुविशाले ज्ञाने वेदानुक्ता अप्यपूर्वे विषया विषयी भवन्ति । तादृशेन परमात्मना रचिते महाभारतेऽविद्यमानं सत्यं कुत्रवान्यत्र साक्षात्कुर्मः? भगवता वेदव्यासेन रचितानि ब्रह्मसूत्राणि सर्वशास्त्रार्थनिर्णायकानि । पूर्वोक्तानां प्रमाणग्रन्थानां भावज्ञान एतानि सूत्राणि<a id="calibre_link-72" class="calibre5"></a> सर्वप्रकारेणोपकुर्वन्ति । त्सरुविहीनः परशुः खड्गो वा छेदकर्मण्यप्रभुरेव । वेदादीनां भावज्ञाने ब्रह्मसूत्राणि त्सरुरिव । तैर्विना ज्ञानच्छेदनं सर्वथा दुष्करम् ।  </p>
		<p class="calibre6">महत्वाद् भारवत्वाच्च महाभारत नाम्ना प्रथितो यो ग्रन्थः तस्य सहस्राधिका हस्तलेखा उपलभ्यन्ते । भारतदेशेऽन्यत्र च । उडुपिक्षेत्रेष्टमठेषु च एते हस्तलेखा श्रीमन्मध्वाचार्यकालादपि पूर्वतराः सम्पादन-संशोधनमुद्रणकर्मणि व्यापृतैरद्य यावदकृतोपयोगाः<a id="calibre_link-73" class="calibre5"></a> सन्ति ।</p>
		<p class="calibre6">पलिमारुमठाधीशाः श्रीविद्याधीशतीर्थश्रीपादाः एतान् हस्तलेखान् अनेकेषां विदुषां द्वारा संशोध्य, सम्पाद्य इतः पूर्वं मुद्रितपुस्तकेषूपलभ्यमानपाठात् शुद्धतरपाठस्य प्रकाशनकर्मणि व्यापृताः ।</p>
		<p class="calibre6">श्रीमध्वाचार्याणां काल एवायं ग्रन्थो बहुधा विलुलित आसीत् । पाठानां लोपः, व्यत्यासः प्रक्षेपश्च बाहुल्येन सञ्जाताः । ‘कोट्यंशोऽपि न विद्यते’ इति श्रीमदाचार्या जगदुः स्वीये महाभारततात्पर्यनिर्णयाख्ये<a id="calibre_link-74" class="calibre5"></a> ग्रन्थे । श्रीमध्वाचार्या अन्यान्यप्रदेशेषूपलब्धान् बहून् हस्तलेखान् परिशील्य, संशोध्य श्रीवेदव्याससम्मतं पाठं निर्णीय तदनुसारेण महाभारतात्पर्यनिर्णयाख्यं ग्रन्थं विरचयामासुः । महाभारतग्रन्थे अद्यापि प्रक्षेपविक्षेपाः सन्ति ।</p>
		<p class="calibre6">श्रीमध्वाचार्यविरचितं महाभारततात्पर्यनिर्णयाभिधानं ग्रन्थं, श्रीवादिराजतीर्थानां लक्षालङ्कारग्रन्थं चावलम्ब्य शुद्धपाठसंशोधन -मवश्यकर्तव्यमासीत् । पलिमारुमठाधीशा एतत्संशोधनकर्मणि<a id="calibre_link-75" class="calibre5"></a> व्यापृता इति श्लाघनीयतमा एते ।  </p>
		<p class="calibre6">अस्माकं विद्यागुरूणां श्रीश्री विद्यामान्यतीर्थश्रीपादानामस्मिन् संशोधनकर्मणि महती आशा आसीत् । सा आशा इदानीं फलमुखी । योजनेयं तथा पूर्णतां याति तथा भगवान् वेदव्यासोऽनुगृह्णातु इति प्रार्थयामहे । अत्र संशोधनकर्मणि कृतश्रमाणां विदुषां पि.सु. शेषगिरि आचार्यणाम् अन्येषां च विदुषां श्रीहरि-वायु-गुरूणामनुग्रहमाशास्महे ।</p>
		<p class="calibre6">सर्वे जिज्ञासवोऽस्य नूत्नस्य प्रकाशनस्य प्रयोजनं<a id="calibre_link-76" class="calibre5"></a> लप्सीरन् ।</p>
		<p class="calibre6">इत्यनेकनारायणस्मरणानि<br class="calibre1" /><strong class="calibre4">श्रीश्रीविश्वेशतीर्थश्रीपादाः</strong></p>
	</section>
<div class="calibre"><a id="calibre_link-77" class="calibre5"></a></div></div>


<div class="maintext" id="calibre_link-54"><div class="calibre"><a id="calibre_link-78" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-79" role="doc-chapter">
		<h1 class="level1-title2" {http://www.idpf.org/2007/ops}type="title">अनुग्रहसन्देशः</h1>
		<p class="text-right"><strong class="calibre4">जगद्गुरु श्रीमन्मध्वाचार्यमहासंस्थानम्,<br class="calibre1" />परमपूज्य श्रीश्रीविश्वप्रियतीर्थश्रीपादाः<br class="calibre1" />श्रीअदमारुमठः, रथवीथी, उडुपि.</strong></p>
		<p class="calibre6">शब्देनार्थेन च गुरुभूतोऽयं ग्रन्थः । अत एव महाभारतम् इत्यभिधानमस्य । सर्वार्थगर्भोऽयं ग्रन्थः । यस्य वस्तुनो निरूपणमुल्लेखो वा महाभारते नास्ति तद् वस्तु जगति कुत्रापि नास्तीत्येवार्थः ।</p>
		<p class="calibre6">सात्विकजीवानां यथार्थं ज्ञानं भवेत् । ते उद्धृता भवेयुः । स्वरूपेण योग्यतावतामपि<a id="calibre_link-80" class="calibre5"></a> केषाञ्चिच्चेतनानां देहविशेषेण जन्म वेदाध्ययनं रुणद्धि । उदा &ndash; स्त्रियः शूद्राश्च । जन्मान्तरे ते वेदाध्ययनावकाशं लभेरन् । परन्तु एतज्जन्म न व्यर्थं भवेत् । तदर्थं भगवता वेदव्यासेन व्यरचि महाभारतनामायं ग्रन्थः । अयं ‘पञ्चमवेदः’ इति प्रथितः । स्त्रियः शूद्राश्चास्याध्ययनमर्हन्ति । सर्वविषयगर्भः सर्वाधिकारिक इत्येतदस्य महत्वम् ।</p>
		<p class="calibre6">अयं ग्रन्थः सम्पदर्थे सोदराणां कलहकथां कथयतीत्यापाततः प्रतीयते ।<a id="calibre_link-81" class="calibre5"></a> केवलं कलहकथा न महत्वापादिका । आध्यात्मतत्वगर्भिणीयं समग्रा कथा इति वदन्तस्तत्रभवन्तो मध्वाचार्याः तान्यध्यात्मतत्वानि हृदयङ्गमं प्रदर्शयामासुः । तेन चास्य ग्रन्थस्य शिखरारूढं महत्वमाविश्चक्रुः । तस्मात् सर्वैरवश्यमभ्यसनीयोऽयं ग्रन्थः ।</p>
		<p class="calibre6">परन्तु महाभारतस्य शुद्धः पाठः दुर्लभः । अपपाठादिना विपुलोऽपार्थप्रसङ्गः । प्रसङ्गमिममवलोक्य पलिमारुमठाधीशाः श्रीश्री विद्याधीशतीर्थाः शुद्धपाठलाभार्थं शश्रमुः<a id="calibre_link-82" class="calibre5"></a> । अष्टमठेषु तथान्यत्रान्यत्र लभ्यान् हस्तलेखान् बहूनत्र सञ्चिक्युः । विद्वद्भिः शोधनसम्पादने कर्माणि कारयामासुः । शुद्धपाठं पठितॄणां हस्तं प्रापयन्ति । चतुःषष्टिसम्पुटेषु महाभारतग्रन्थस्य प्रकाशनं न सुकरम् । श्रीश्री विद्याधीशतीर्थानामाश्रमगुरूणाम् अस्मद्विद्यागुरूणां श्रीश्री विद्यामान्यतीर्थानां जन्माब्दशतसन्दर्भे दुष्करमिदं कर्म सफलं समापयन्तीत्यभिनन्दार्हाः श्रीचरणाः । श्रीचरणानामस्मिन् कर्मणि<a id="calibre_link-83" class="calibre5"></a> आस्तिकाः भागभाजो भवन्तु, पुण्यभाजश्च भवन्तु इति उडुपि श्रीकृष्णमुख्यप्राणयोरस्माकं प्रार्थना ।</p>
		<p class="calibre6">इत्यनेकनारायणस्मरणानि<br class="calibre1" /><strong class="calibre4">श्रीश्रीविश्वप्रियतीर्थश्रीपादाः</strong></p>
	</section>
<div class="calibre"><a id="calibre_link-84" class="calibre5"></a></div></div>


<div class="maintext" id="calibre_link-56"><div class="calibre"><a id="calibre_link-85" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-86" role="doc-chapter">
		<h1 class="level1-title2" {http://www.idpf.org/2007/ops}type="title">अनुग्रहसन्देशः</h1>
		<p class="text-right"><strong class="calibre4">जगद्गुरु श्रीमन्मध्वाचार्यमहासंस्थानम्,<br class="calibre1" />परमपूज्य श्रीश्रीविद्याधीशतीर्थश्रीपादाः<br class="calibre1" />पर्यायउडुपि श्रीपलिमारुहृषीकेशमठः</strong></p>
		<p class="calibre6">श्रीमन्महाभारतं श्रीमद्भागवतपुराणं च वेदपुरुषस्य दिव्यं नेत्रद्वयम् । वेदार्थपरिबृंहणात्मकं, वेदार्थनिर्णायकभूतं चैतत्कृतिद्वयमेककर्तृकम् ।</p>
		<p class="calibre6">जनानां श्रीमद्भागवतेऽनितरसाधारणं प्रेम, महाभारतच्च तादृशं भयम् । महाभारतपुस्तकाज्जनानां तावद् भयं यावतास्य पुस्तकस्य<a id="calibre_link-87" class="calibre5"></a> गृहे प्रवेशमेव निषेधन्ति । महाभारतविषयेऽसत्कल्पनान्येवास्य भयस्य मूलम् । कलहातङ्क एवास्य सर्वस्य मूलम् । महाभारतशब्दः कलहशब्दपर्यायतया रूढः पामरेषु । वस्तुतस्तु नायं कलहकारको ग्रन्थः, अपि तु ‘जय’नामायं जयप्रदो मन्त्रः ।</p>
		<p class="calibre6">‘जयो नामेतिहासोऽयं कृष्णद्वैपायनेरितः’ इति भगवान् व्यास एवाह । उद्धृतं चेदं वाक्यं श्रीमध्वाचार्यैः गीतार्थचिन्तनसन्दर्भे । ‘महाभारत’ इत्युच्चारणे कलहो न भवति, प्रत्युत कलहकारणीभूतं<a id="calibre_link-88" class="calibre5"></a> सकलं दुरितं नश्यति इति वदन्ति । अनुभूतश्चैव प्रभवो बहुभिर्जनैः ।</p>
		<p class="verse">महत्वात् भारवत्वाच्च महाभारतमुच्यते ।<br class="calibre1" />निरुक्तमस्य यो वेद सर्वपापैः प्रमुच्यते ॥</p>
		<p class="calibre6">भारभरितोऽयं ग्रन्थः । तस्मादेव भारतम् । पुस्तकं भारः । शब्दा अपि भारतभूताः । अर्था अपि । शब्दानां समुचितं संयोजनमनुरणनं(?) चात्र स्तः । आर्षभाषासमृद्धिरत्र भानाति । आपाततो दूर्ज्ञेयान्याभाणककल्पानि चिन्तनान्यत्र मौक्तिकोपमेषु वचनेषु प्रोतानि । महाभारतग्रन्थस्य<a id="calibre_link-89" class="calibre5"></a> भव्यशब्दानां श्रवणमेवाप्यायमानं कर्णरसायनम् । वेदप्रतिबिम्बभूतमिं महाभारतं वेद इव त्रिधात्मनमाविष्करोति ।</p>
		<p class="verse">मन्वादि केचिद् ब्रुवते हास्तीकादि तथापरे ।<br class="calibre1" />तथोपरिचराद्यन्ये भारतं परिचक्षते ॥ </p>
		<p class="calibre6">अतीन्द्रियतत्वान्यङ्गीकुर्वाणां पाण्डवानां कथात्रास्ति । ईश्वरमनङ्गीकुर्वातामत एव उत्पथं प्रतिपन्नानां कौरवाणां चरित्रमत्रास्ति । मननीयानां गुणानां चिन्तनमत्र सम्भृतम् । सवेभ्य उपरिचरतो सर्वोत्तमस्य भगवतो<a id="calibre_link-90" class="calibre5"></a> महिम्नो वर्णनं महाभारतं साकल्येन व्याप्नोति । ग्रन्थस्यास्य श्लोकानां शतसहस्रस्यापि देवता श्रीकृष्ण एव । तत्रैव तेषां दृष्टिः । श्रीहरावेव तेषां चित्तम् । त्रिधार्थगर्भो वेदः । तत्प्रतिबिम्बभूतं च महाभारतं प्रतिश्लोकं दशार्थम् । तत एव भारतमिति नामान्वर्थम् । महाभारतेऽन्तर्गतं विष्णोः सहस्रनाम । तत्रैकैकमपि नाम शतार्थम् ।</p>
		<p class="verse">त्रयोऽर्थाः सर्ववेदेषु दशार्थाः सर्वभारते ।<br class="calibre1" />विष्णोः सहस्रनामापि निरन्तरशतार्थकम्<a id="calibre_link-91" class="calibre5"></a> ॥</p>
		<p class="calibre6">महाभारते या घटनावलयः वर्णिताः तासां सम्भवात् पूर्वमेव ग्रन्थोऽयं व्यरचि । तथा रचनमिदं भगवतो व्यासस्य सार्वज्ञे देवत्वे च प्रमाणायते । बहुवर्षा व्यतीत्य सम्भविष्यद्युद्धवर्णनं रोमहर्षं जनयति । युद्धद्रष्टा एव तत्र घटनावलीं वर्णयितुं न प्रभवति । एवं स्थिते भावियुद्धं सामग्रेण यथार्थं वर्णितवान् भगवान् व्यासः साक्षाद् भगवान्नारायण इत्येव ज्ञातव्यः नान्यथा ।</p>
		<p class="verse">‘को ह्यन्यद् पुण्डरीकाक्षात् महाभारतकृद्<a id="calibre_link-92" class="calibre5"></a> भवेत्’  </p>
		<p class="calibre6">तदस्य महाभारतस्याध्ययनं पञ्चभूतकथितं प्रपञ्चमेव विस्मारयति । उदात्त आनन्दे निमज्जयतीत्येतन्नैवोत्प्रेक्षा । एतदर्थमेव श्रीमन्मध्वाचार्यप्रणीतं महाभारततात्पर्यनिर्णयं, श्रीवादिराजकृतं लक्षालङ्कारं चावलम्ब्य बहून् हस्तलेखान् परामृश्य मूलपाठशोधने महान् परिश्रमः कृतः । तथा संशोध्य सम्पादिते महाभारतग्रन्थः प्रकाशनं नीयते तत्वसंशोधनसंसदा अस्मदीयसंशोधनशाखया ।</p>
		<p class="calibre6">अस्य पृष्ठतो महान्तमनेहसं<a id="calibre_link-93" class="calibre5"></a> महान्तं श्रमं कृतवतां विदुषां समवायोऽस्ति । अस्य समवायस्य नेता विद्वान् शेषगिरि आचार्याः तत्रभवतां विश्वेशतीर्थानामन्तेवासी पूर्णप्रज्ञविद्यापीठीयः । महता ज्ञानसाधनेन भूषितोऽयमाचार्यः । तिरुमलक्षेत्रे सन्निहितस्य भगवतः श्रीनिवासस्य (तिम्मप्पस्य) उच्छ्रिते सन्निधाने महाभारतपर्वसन्दोहरूपस्य पर्वतस्याविष्कारः विदुषांवरैः शेषगिरि आचार्यैः कृत इति महदिदं प्रमोदस्थानम् । बहवो विद्वांसः शेषगिरि आचार्यैः<a id="calibre_link-94" class="calibre5"></a> सहात्र कृतश्रमाः । तेषां सर्वेषां सहकारेण शेषगिरिवासिने श्रीनिवासायास्य महतो ग्रन्थस्य समर्पणावसरः सम्प्राप्तः । तदेतेषां सर्वेषां विदुषां श्रीकृष्णमुख्यप्राणयोरनुग्रहरक्षां प्रार्थयामहे ।</p>
		<p class="calibre6">इत्यनेकनारायणस्मरणानि<br class="calibre1" /><strong class="calibre4">श्रीश्रीविद्याधीशतीर्थश्रीपादाः</strong></p>
	</section>
<div class="calibre"><a id="calibre_link-95" class="calibre5"></a></div></div>


<div class="maintext" id="calibre_link-55"><div class="calibre"><a id="calibre_link-96" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-97" role="doc-chapter">
		<h1 class="level1-title2" {http://www.idpf.org/2007/ops}type="title">अनुग्रहसन्देशः</h1>
		<p class="text-right"><strong class="calibre4">जगद्गुरु श्रीमन्मध्वाचार्यमहासंस्थानम्, <br class="calibre1" /> परमपूज्य श्री श्री विश्ववल्लभतीर्थश्रीपादाः<br class="calibre1" /> उडुपि श्रीसोदे वादिराजमठः, रथवीथी, उडुपि</strong></p>
		<p class="calibre6">भगवान् वेदव्यासोऽन्धं विश्वरूपं दर्शयामास, कृमिणा राज्यं प्रशासायाञ्चकार । आसन्नमरणजनानपि सञ्जीवयाञ्चकार । अमितशक्तिपयोनिधिर्हि स भगवान् । अनेन भगवता रचिते महाभारतेऽपि महद् गाम्भीर्यम् । संसारदुःखवैतरिण्यां निमग्ना भगवताव्यासेन रचितानां ग्रन्थानां<a id="calibre_link-98" class="calibre5"></a> मननेन आनन्दक्षीरसागरे विहरन्ति । तेषां मध्ये महाभारतमुत्कृष्टतरं भाभाति । ‘वेदादपि परं चक्रे महाभारतमुत्तमम्’ । वेदप्रतिपाद्यरचितोऽयं ग्रन्थो वेदादपि परः । नीति-धन-धर्म-कामव्यवहाराः जीवनपथे सर्वत्राधारभूताः । आख्यानैरुपाख्यानैश्चैतत् सर्वं तथा संसारबन्धनान्मुक्तिसाधनं च बोधयन्नयं ग्रन्थः विज्ञानदीपः । ‘यदिहास्ति तदन्यत्र यन्नेहास्ति न तत् क्वचित्’ इति ग्रन्थकतॄणामेवोद्घोषणं समस्ति । तात्कालिकानां<a id="calibre_link-99" class="calibre5"></a> पात्राणां द्वारा पदे पदे उदयमानाः सन्देशाः सार्वकालिकाः ।</p>
		<p class="calibre6">अस्या मेरुकृतेः शुद्धपाठश्चिरान्नष्टः । तत्रभवन्तः श्रीमध्वाचार्याः भगवतो वेदव्यासस्यादेशेन महाभारतव्याख्यानरूपं महाभारततात्पर्यनिर्णयाख्यं ग्रन्थं रचयामासुः ।</p>
		<p class="verse"> क्वचिद् ग्रन्थान् प्रक्षिपन्ति क्वचिदन्तरितानपि ।<br class="calibre1" /> कुर्युः क्वचिच्च व्यत्यासं प्रमादात् क्वचिदन्यथा ॥</p>
		<p class="verse"> अनुत्सन्ना अपि ग्रन्था व्याकुला इति सर्वशः ।  <br class="calibre1" /> उत्सन्ना प्रायशः<a id="calibre_link-100" class="calibre5"></a> सर्वे कोट्यंशोऽपि न वर्तते ॥</p>
		<p class="calibre6">इति ग्रन्थेऽस्मिन्नुज्जगदुर्ग्रन्थकाराः । महता संशोधनेनायं ग्रन्थो विरचित इति चोचुः ।</p>
		<p class="calibre6">‘स्वयं व्यासो हि तद्वेद ब्रह्मा वा तत्प्रसादतः’ इत्युक्तिर्महाभारतस्य दुर्बोधत्वमवगमयति ।</p>
		<p class="calibre6">लोकोद्धारकग्रन्थरत्नस्य संरक्षणार्थं बोधनार्थं च भाविब्रह्मभ्यां द्वाभ्यामिदं व्याख्यातम् । श्रीमन्मध्वाचार्याः महाभारततात्पर्यनिर्णयः यमकभारतम्’ इति ग्रन्थद्वयमनुजगृहुः । श्रीवादिराजगुरुसार्वभौमश्च<a id="calibre_link-101" class="calibre5"></a> लक्षालङ्कारम् । सर्वज्ञयोरनयोः कृतयः शुद्धपाठसंशोधनकर्मणि अवश्यमवलम्बनीयाः ।</p>
		<p class="calibre6">शुद्धपाठशोधने पूर्वमनेके प्रयेतिरे । परन्तु न सफलाः । अधुना पलिमारुमठाधीशाः श्रीश्री विद्याधीशतीर्थाः भागीरथेन प्रयत्नेन सफलाः । बहूनां विदुषां सहकारेण प्राचीनानां हस्तलेखनां संशोधनेन शुद्धं पाठं ते समपपदन्त । तात्पर्यनिर्णयलक्षालङ्काराभ्यां सममिमं शुद्धपाठं प्रददति श्रीपादाः ।</p>
		<p class="calibre6">सर्वे सज्जना अनेन ग्रन्थरत्नेन शुद्धं<a id="calibre_link-102" class="calibre5"></a> ज्ञानमप्यासुरिति अस्मदाराध्यदेवं मध्व-वादिराजवरदं भूवराह-हयग्रीव-वेदव्यासं सम्प्रार्थयामहे ।</p>
		<p class="calibre6">इत्यनेकनारायणस्मरणानि<br class="calibre1" /><strong class="calibre4">श्रीश्रीविश्ववल्लभतीर्थश्रीपादाः</strong></p>
	</section>
<div class="calibre"><a id="calibre_link-103" class="calibre5"></a></div></div>


<div class="maintext" id="calibre_link-1"><div class="calibre"><a id="calibre_link-104" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-105" role="doc-chapter">
		<h1 class="level1-title2" {http://www.idpf.org/2007/ops}type="title">महाभारतवैशिष्ट्यम्</h1>
		<p class="text-right">श्रीश्रीविद्याधीशतीर्थश्रीमच्चरणाः </p>
		<p class="calibre6">वेविदन्ति खल्वनाद्यनन्त&shy;वेदवेदाङ्गवेदान्त&shy;सिद्धान्त&shy;संसिद्धपारमार्थिक&shy;परापरपरमप्रमेयपीयूष&shy;पारावारपारदृश्वानो दूरीकृतदुराग्रहादिषड्&shy;वर्गदुर्ग्रहाः सद्गुणगण&shy;सङ्ग्रहणप्रभविष्णु&shy;सहृदयसत्तत्व&shy;विविदिषुविचक्षणचणाः, यत् सकलवाङ्मनसाभिमानिन्या जगज्जनन्या सन्ततसमुपासितस्य जगन्मङ्गलमय&shy;मुकुन्दस्य त्रिलोकसल्लोकविषय&shy;कापारसंसारसागर&shy;सन्तरणसन्तरणी&shy;भूततरुणतरणिकोटि&shy;सवर<a id="calibre_link-106" class="calibre5"></a>्णारुण&shy;चरणारविन्दा&shy;मन्दानन्दादि&shy;सद्गुणमकरन्द&shy;सिन्धुबन्धुभिः श्रुतिशतविहित&shy;शुभहितचरितैरनवरत&shy;शमदमादिगुणगणभरितैः, ज्ञानानन्दवीर्यौदार्य&shy;सौन्दर्यादिगुणपूर्णतया <sup class="calibre7"><a {http://www.idpf.org/2007/ops}type="noteref" href="#calibre_link-2" class="calibre8">*</a></sup>भशब्दाभिधश्रीहरौ विशेषरतत्वेन ‘भरतो वायुरुद्दिष्टः’ इत्युक्तेःड्व तन्मारुत&shy;भरतसान्निध्यविजृम्भित&shy;राघवभरतआर्षभ&shy;भरतदौष्षन्ति&shy;भरतादिभिरापालितेऽस्मिन् भारते सत्कर्मक्षेत्रमूर्धन्ये सच्छास्त्र&shy;समूहसार्वभौमायित&shy;महाभारतग्रन्थराजोऽयं त्रिभुवनसार्वभौम&shy;रमारामारमणरामराज<a id="calibre_link-107" class="calibre5"></a> इव विराराजिति सुचिरं सुतरामिति । यतोहि जगत्पितामहपिता श्रीपतिरेव पाराशर्यरूपेण सर्वशास्त्र&shy;सारभूत&shy;महाभारतग्रन्थपीयूषं वैषयिकविषविदूषितधिषणानां सम्मानुषाणां समुज्जीवन&shy;समुद्धरणकरुणया प्रणिनाय ।</p>
		<p class="calibre6"> स्वयं जगज्जीवनदजीवोत्तमजगद्गुरुसार्वभौममध्वमुनिना ‘सर्ववेदार्थोपबृंहितां तदनुक्तकेवलेश्वरज्ञानदृष्टार्थयुक्तां च सर्वप्राणिनामवगाह्यानव गाह्यरूपां केवलभगवत्स्वरूपपरां परोक्षार्थां महाभारतसंहितामचीक्लृपत्’<a id="calibre_link-108" class="calibre5"></a> इति समुट्टङ्किततया, सर्ववेदादिसदागमसमूहसारभूतः, स्वयं पुण्डरीकाक्ष&shy;साक्षिसिद्धानितर&shy;साधारणामितमहत्त्वभरित&shy;महाभारताख्यसर्वोत्तमनिर्णेयग्रन्थ -राजो विधिभवादिसर्वदेवोत्तम&shy;भारताचार्यस्यैवा&shy;द्वितीयद्वितीयरूपः सन् विविधविबुधसुबुधसमुदयसविधे सार्वदेशिकसार्वकालिक&shy;निरतिशयसम्मानशिखरशेखरीभूतः सन् विरारज्यते विजेजीयते च सुतराम् । किञ्च वैरिञ्चसारस्वतप्रपञ्चरङ्गमञ्चे श्रीहरेरनन्यगुणसञ्चय&shy;सञ्चिन्तनैकचरित&shy;विरिञ्चिवैरिञ्च्याद्य<a id="calibre_link-109" class="calibre5"></a>मरवराञ्चितनानारत्नखचित&shy;काञ्चनसिंहासनसमारूढः सन् विशिष्टशिष्टानां बलिष्ठानिष्टविनष्टिद्वारा समुत्कृष्टसन्तु&shy;ष्ट्याद्यष्टापदसुवृष्टि&shy;प्रवर्षणप्रभविष्णुरयमालौकिक&shy;ग्रन्थचिन्तामणिः लौकिकचिन्तामणि&shy;शतान्यप्यनिशमतिशेते&shy;तरामित्यत एव लोकोत्तराः सर्वे सुजिज्ञासवः सर्वशास्त्रसारभूत&shy;महाभारताध्ययन&shy;नैरन्तर्याख्यमहाव्रतनिरताः सन्तोऽतिपावित&shy;सकलजीविताश्च बोभूयन्ते । </p>
		<p class="calibre6">सकलसल्लोक&shy;समुद्दिधीर्षयाऽनन्यकारुण्य&shy;पूर्णपूर्णप्रज्ञैः<a id="calibre_link-110" class="calibre5"></a> सर्वपुरुषार्थमूलभूत&shy;सर्वमूलग्रन्थेषु तत्रतत्र नानाप्रकारेण प्रभुसंहिततयैवं समुदघोषि &ndash; </p>
		<p class="verse">भारतं सर्वशास्त्रेषु भारते गीतिका वरा ।<br class="calibre1" /> विष्णोः सहस्रनामापि ज्ञेयं पाठ्यं च तद् द्वयम् ॥</p>
		<p class="calibre6">इत्यादि । श्रीमहाभारताख्य&shy;देवपारिजातस्य सुमधुरमधुसारभूता&shy;विगीत&shy;भगवद्गीतायास्तथा विष्णोर्दिव्य&shy;सहस्रनाम&shy;स्तोत्रस्य प्रतिदिनं समनुसन्धान&shy;विधानमहरहः सन्ध्यावन्दन&shy;विधानमिव दिष्ट्या स्पष्टमाचष्टन् शिष्टान् सर्वानपि ।  </p><div class="calibre"><a id="calibre_link-111" class="calibre5"></a></div>
		<p class="calibre6">सकलसल्लोक&shy;सन्मङ्गलकरोत्तुङ्गतरोत्तर&shy;बदरीतटे भगवद्बादरायण&shy;मुखकमलादेवाति&shy;चतुरमतिवाणीपति&shy;पूर्णप्रमति&shy;प्रमुखलेखाद्याः पैलजैमिन्यादि&shy;मुनिमूर्धन्याश्च अहरहरहमहमिकया यथायोग्यमितिहासाभिध&shy;ग्रन्थस्यास्य नैकविधनिगूढप्रौढ&shy;प्रमेयामृतप्रवाह&shy;पानावगाहन&shy;ध्यानगान&shy;सम्मानादिनाऽनुदिनं मोमुद्यन्त इत्यभिज्ञानामैतिह्यादिना तन्महत्वं विवेत्तुं विवेक्तुं विवक्तुं वा को वा कवीन्द्रोऽधिचर्करीति? सकलाम्नाय&shy;वाङ्मयामृत&shy;सारसङ्ग्रहणात्<a id="calibre_link-112" class="calibre5"></a> तदनुक्त&shy;केवलेश्वरीय&shy;सर्वोत्कृष्टसाक्षि&shy;दृष्टार्थयुक्ततया च सर्ववेदेभ्योऽप्यधिकतम&shy;पञ्चमवेदतया वेविद्यत एवेदमितिहासग्रन्थरत्नम् । प्रत्यपादि चैवं भारततात्पर्यनिर्णये श्रीमदानन्दतीर्थभगवत्पादाचार्येण &ndash; </p>
		<p class="verse">‘निर्णयः सर्वशास्त्राणां भारतं परिचक्षते ।<br class="calibre1" /> भारतं सर्ववेदाश्च तुलामारोपिताः पुरा ॥</p>
		<p class="verse"> देवैर्ब्रह्मादिभिः सर्वै ऋषिभिश्च समन्वितैः ।<br class="calibre1" /> व्यासस्यैवाज्ञया तत्र त्वत्यरिच्यत भारतम् ॥</p>
		<p class="verse"> महत्त्वाद्<a id="calibre_link-113" class="calibre5"></a> भारवत्त्वाच्च महाभारतमुच्यते ।<br class="calibre1" /> निरुक्तमस्य यो वेद सर्वपापैः प्रमुच्यते ॥’</p>
		<p class="verse">‘यदिहास्ति तदन्यत्र यन्नेहास्ति न कुत्रचित्’</p>
		<p class="verse"> ‘भारतान्नाधिकं विष्णोर्महिमावाचकं क्वचित् ।<br class="calibre1" /> भारतान्न विरागाय भारतान्न विमुक्तये ॥’</p>
		<p class="verse"> ‘समस्तशास्त्रार्थनिदर्शनात्मकं चक्रे महाभारतनामधेयम् ।<br class="calibre1" /> वेदोत्तमं तच्च विधातृशङ्करप्रधानकैस्तन्मुखतः सुरैः श्रुतम् ॥’ </p>
		<p class="calibre6">इत्यादिप्रमाणैः । प्रतिवाक्यमध्यात्मसन्देशसहस्रगर्भितं प्रतिपदीयमगाध-<a id="calibre_link-114" class="calibre5"></a>   वेदान्ताध्यात्मार्थगाम्भीर्यम्, न्यक्कृतकोटिकन्दर्पदर्पस्येन्दिरापतेर्नैकविधकल्याणरूपविषयकमनन्यलावण्यं, सद्गुणमहार्णवस्य तस्यानिवार्यवीर्यस्थैर्यशौर्यौदार्याद्यगण्यसद्गुणमाणिक्यजालम्, काव्यशास्त्रपिपासूनां च श्रद्धालुजिज्ञासूनां विविधविभावानुभावसञ्चारिभावादिन&shy;वनवनैसर्गिककाव्य&shy;रससमुज्जृम्भितमङ्गलमय&shy;नव्यकाव्यतरङ्गमाला&shy;सौन्दर्यम्, एतादृशनवनवसु&shy;विशेषाध्यात्मरसोल्लोलकल्लोल&shy;विहरणनिपुणद्रुहिण&shy;सुपर्णादिसर्वसुपर<a id="calibre_link-115" class="calibre5"></a>्वादि&shy;मङ्गलतिमिङ्गिलगिलाश्च अमितमहत्वयुक्त&shy;महाभारतामृताम्बुधेरद्वितीय&shy;वैशिष्ट्यं स्पष्टीकुर्वन्ति । एवङ्कारमपरिमित&shy;महागुणमणि&shy;भरितमहा&shy;भारतग्रन्थरत्नाकरं दुग्धदधिघृतादि&shy;सप्तविधमहाकूपारानपि स्वैरं कूपीचकार चकासाञ्चकार चेत्येतन्नैव चित्रम् ।</p>
		<p class="calibre6">अत एव परतत्वप्रेप्सूनां सकलसल्लोकानामपि पुनरावृत्ति&shy;रहितपरमपुरुषार्थ&shy;सम्प्रापकमिदं भारतमनन्तार्थ&shy;समुज्जृम्भितं सत् तत्तद्योग्यता&shy;तारतम्यानुसारं पारमार्थिकप्रकृष्ट&shy;प्रमेयरहस्या<a id="calibre_link-116" class="calibre5"></a>ख्यनैकविधरत्नमाला&shy;पारितोषिकप्रदानादिना निर्मत्सरनिर्मलजिज्ञासुवृन्दं परितोषयति परिपुष्णाति चेत्यभिसन्धिना &ndash; </p>
		<p class="verse">ब्रह्मापि तन्न जानाति ईषत् सर्वोऽपि जानति ।<br class="calibre1" /> बह्वर्थमृषयस्तत्तु भारतं प्रवदन्ति हि ॥</p>
		<p class="calibre6">इति नारदीयप्रमाणोदाहरणपुरस्सरं गीताभाष्ये श्रीमदानन्दतीर्थ&shy;भगवत्पादेनोट्टङ्कितम् । ‘यः पार्थिवानि विममे रजांसि’ इत्यादिश्रुत्युक्तरीत्या दशावरणयुक्तचतुर्दशलोकात्मक&shy;ब्रह्माण्डभाण्ड&shy;कुलालायितोऽसौ कमलासनोऽनायासेनैव<a id="calibre_link-117" class="calibre5"></a> भगवद्व्याप्त&shy;रूपोपासनानिमित्तेन गौणाधिष्ठानतया विश्व-   विषयकाशेष&shy;परमाणुपरिगणन&shy;निपुणाग्रणीरप्यनन्तार्थ&shy;गर्भितेतिहाससंहितायाः केवलेश्वरैकदृष्ट&shy;विशिष्टप्रमेयरत्नजालं हन्त साकल्येनावगन्तुं न पारयते इत्येतदनितरसाधारण&shy;गुणवैशिष्ट्यमवधार्यते । किमुत स्वगुणाच्छादिकाद्यनाद्य&shy;ज्ञानसन्तमससंवीततया सन्ततसन्तप्तस्वान्तैः सन्मर्त्यान्तेवासिभिरति&shy;गभीरभारतार्थावगमः कथङ्कारं शक्येत । </p>
		<p class="calibre6"> अत्र च त्रैविक्रमार्योक्तिरियमस्मानेवङ्का<a id="calibre_link-118" class="calibre5"></a>रं वारंवारं संस्मारयति प्रबोधयति च &ndash;</p> 
		<p class="verse">वेत्ता वक्ता विवेक्ता विविधगुणगणापूर्णमेकैकमेषां<br class="calibre1" />को वा कार्त्स्न्यात् कवीन्द्रः क इव च कलयोक्तक्रमोन्नेयकानि ।<br class="calibre1" /> अङ्गान्यङ्गीकरिष्णुर्मनसि वचसि वा यो हि कल्पान्तकालक्रान्ताण्डोल्लोल&shy;कल्लोलिनि सलिलनिधौ सज्जते मज्जनाय ॥६॥</p>
		<p class="verse"> वाग्भिर्वर्याभिरग्र्याः श्रुतिपदविदिता ब्रह्मवायू सुपर्णः<br class="calibre1" />शेषेशाद्याः सुरेशा जनिशतवृतया भागवत्या च भक्त्या । <br class="calibre1" />देव्या दत्तावलम्बाः कथमपि<a id="calibre_link-119" class="calibre5"></a> करुणावारिराशौ रमेशे<br class="calibre1" />त्वंशांशे स्प्रष्ट्रुमीशास्तदिह तदितरे केऽनुकल्पा वयं के ॥७॥ इति ।</p>
		<p class="calibre6"> (विष्णुस्तुतिः) </p>
		<p class="calibre6">यद्यप्यनन्तार्थगर्भित&shy;भारतप्रतिपादित&shy;सत्तत्वरत्नाकर&shy;सर्वस्वसङ्ग्रहणे कार्त्स्न्येना&shy;प्रभविष्णुभिरपि स्वयं स्वयम्भूशम्भुजम्भारि&shy;प्रमुखैरहरहः प्रत्यक्षरं प्रतिपदं सम्पाद्यमानं नवनवदिव्यभव्याध्यात्म&shy;रहस्यपुरुषार्थवैशाल्यं तत्र च सम्यक्त्ववैशिष्ट्य&shy;स्पष्टीकरणाय ‘ब्रह्माऽपि तन्न जानाति ईषत्<a id="calibre_link-120" class="calibre5"></a> सर्वोऽपि  जानति’ इति नारदीयपुराणे आदौ ‘न जानाति’ इति समीचीनक्रियापदं प्रायोजि । अनन्तरं तावत् खद्योतपोतप्रमुषित&shy;शेमुषीप्रकाशैरल्पमानुषै&shy;रधिगम्यमानभारतार्थावगमे नैकविधज्ञान&shy;शून्यतामावेदयितुम् ‘ईषत् सर्वोऽपि जानति’ इत्यत्र दीर्घलोपेन ज्ञानशून्यताज्ञापकं जानतीत्यसमीचीनक्रियापदं प्रायोजि ।</p>
		<p class="calibre6">ननु ‘इतिहासपुराणाभ्यां वेदं समुपबृंहयेत्’ इत्युक्तावेवं मन्दाशङ्का समुन्मिषति &ndash; इतिहासपुराणयोरेकार्थपरतया<a id="calibre_link-121" class="calibre5"></a> कुतस्तरां तयोः पृथग्व्यपदेशः? यतोहि &ndash; पुरा भवं पुराणम् इति व्युत्पत्त्या अविगीतार्षपारम्पर्योपदेशोपगतं पुरावृत्तमुपवर्ण्य कार्यकार्यविधिनिषेधादिसन्देशैः साधकवृन्दं प्रबोधयन्ति हि पुराणानि । तथैव इतिह ड्ग आर्षपारम्पर्योपदेशसम्प्रदायेन आस ड्ग इतिवृत्तमुपवर्तत इत्यर्थः । इत्थं हि पुराणान्तर्गतामेवेतिहाससंहितां कथं खलु पृथगगणयद् ग्रन्थकर्तेति चैन्मैवमवधेयम् । नात्र ‘आस’ इत्यस्य भूतकालीनेतिवृत्तार्थैकवाचकक्रियापदपरत्वं<a id="calibre_link-122" class="calibre5"></a> चमच्चरीकर्ति । यतोहि भारतग्रन्थं सर्वज्ञबादरायणमुनिः कुरुवंशोत्पत्तेः प्रागेव निरमासीत् । तद्ग्रन्थोक्तप्रकारेणैव सर्वं प्रावर्तत । तस्माद् भारतनिर्माणप्रसङ्गे आसेत्यस्य भूतकालीनार्थपरत्वं न युक्तम् । ‘अचिरेण, अचिरात्, अस्ति, आह’ इत्यादि&shy;विभक्तिप्रतिरूपक&shy;पुरुषप्रतिरूपकाव्यय&shy;प्रयोगवदत्रापि आसेत्यस्याव्यय&shy;परत्वमवगन्तव्यम् ।</p>
		<p class="verse"> ‘सदृशं त्रिषु लिङ्गेषु सर्वासु च विभक्तिषु ।<br class="calibre1" /> वचनेषु च सर्वेषु यन्नव्येति<a id="calibre_link-123" class="calibre5"></a> तदव्ययम् ॥’</p>
		<p class="calibre6">इति व्याकरणोक्ताव्यय&shy;लक्षणादप्यत्र विशिष्यते । न केलवं सर्व-  पुरुषवचनादिषु अव्ययीभावविवक्षया, किन्तु सर्वदेशकालेष्वपि अव्ययीभावविवक्षया आसेत्यव्ययमत्यन्त&shy;व्यापकार्थे प्रायोजीत्यभिज्ञाना&shy;मैतिह्येनावगम्यते । एवञ्च महाभारतेतिवृत्तानां सार्वदेशिक&shy;सार्वकालिक&shy;सत्यत्वप्रवाहनित्यत्वव्याप्त्याख्य&shy;विशिष्टार्थवाचकत्व&shy;मासेत्यव्ययमावेदयतीत्यष्टादश&shy;पुराणेभ्योऽपि इतिहासाभिध&shy;ग्रन्थस्यास्य वैशिष्ट्यं<a id="calibre_link-124" class="calibre5"></a> बोबुध्यते । एवञ्च पुराणान्युक्तरीत्या पुरावृत्तप्रसङ्ग&shy;प्रतिपादनपुरस्सरं विधिनिषेधपरसन्देशैः साधकवृन्दं प्रबोधयन्ति । इतिहासस्तु सार्वदैशिक&shy;त्रैकालिक&shy;पारमार्थिक&shy;सत्यप्रसङ्गानुभवाभिव्यञ्जकतया समक्षमेव समेषामपि साधकानामनिशं सुभृशं सुदृशं विशेषतः सन्दिशति । महाभारतप्रतिपादित&shy;प्रसिद्धसङ्ग्रामप्रसङ्गादिकं सर्वेष्वपि देशकालेषु सर्वेषामपि प्राणभृन्मात्राणां दारुणजीवनेषु बाह्याभ्यन्तरान्तरङ्गेषु तत्तद्योग्यतानुसारं<a id="calibre_link-125" class="calibre5"></a> वारंवारं प्रवरीवर्तितरां सुतराम् । अत एव नैकविधसांसारिकसङ्घर्षादिना दन्दह्यमान&shy;मानसैर्बम्भ्रम्यमाणान्तःकरणैश्च सर्वप्राणभृन्मात्रै&shy;रहरहरैककण्ठ्येनाहहा अस्मज्जीवनमेव महाभारतायितमिति सोच्छ्वासं सविश्वासं च समुद्गीर्यते खलु । तथाहि सज्जनप्रमुखाः पाण्डवप्रतीकाः, दुर्जनप्रमुखाः कौरवप्रतीकाः । अन्ये सामान्यास्तत्तदनुचरप्रतीकाः । सच्छास्त्रसु&shy;संस्कृतहितोपदेशकर्तारो महान्तो गीताचार्यस्थानीयाः<a id="calibre_link-126" class="calibre5"></a> गीताचार्यसान्निध्यवन्तश्च । एवमेवाभ्यान्तरसमराङ्गणे श्रद्धास्तिक्यनैक&shy;विधलोकोत्तरसद्धर्मपरम्परार्थैक&shy;परत्वसत्यसन्धादिसद्गुणाः पाण्डवप्रतीकाः । नृशंसत्वनास्तिक्य&shy;परप्रतारणनैपुण्यादिदुर्गुणाः कौरवप्रतीकाः । नैकविधसच्छास्त्र&shy;विषयकाध्यात्मिक&shy;विमर्शविशेष एव गीताचार्यस्थानीय इति । इत्थङ्कारमस्माभिरनुदिनं नानाप्रकारेण मानसिकतुमुलवेलायां समापन्नविपत्तिकालेषु च ‘क्लेब्यं मा स्म गमः पार्थ’ इत्यादि&shy;दिव्यचैतन्योद्बोधक&shy;भगव<a id="calibre_link-127" class="calibre5"></a>त्सन्देश&shy;सञ्जीवनवचनैः कर्तव्यमौढ्यं दूरीकृत्य ससम्भ्रमं सत्कर्मा-  चरणनिरतैर्महाभारतार्थ&shy;समन्वितपावितजीवितैश्च सततं भवितव्यमित्यवगन्तव्यम् ।</p>
		<p class="calibre6">यथा खलु पनसफलास्वादनोत्सुकं तद्गतकण्टकमयकवच-स्निग्धक्षीरादिकं प्रतिबध्नाति तथैवैतदितिहास&shy;पुराणाध्ययन&shy;समुत्सुकं तत्वबुभुत्सुं नैकविधप्रक्षेपविक्षेपादिकं समाधिगुह्यदर्शनभाषात्रयादिकं सुदृढं बाढं प्रतिबध्नाति । व्यव्रियत स्वयं भगवत्पादाचार्येण &ndash;</p>
		<p class="verse"> ‘क्वचिद्<a id="calibre_link-128" class="calibre5"></a> ग्रन्थान् प्रक्षिपन्ति, क्वचिदन्तरितानपि ।<br class="calibre1" /> कुर्युः क्वचिच्च व्यत्यासं प्रमादात् क्वचिदन्यथा ॥</p>
		<p class="verse"> अनुत्सन्ना अपि ग्रन्था व्याकुला इति सर्वशः ।<br class="calibre1" /> उत्सन्नाः प्रायशस्सर्वे कोट्यंशोऽपि न वर्तते ॥</p>
		<p class="verse"> ग्रन्थोऽप्येवं विलुळितः किम्वर्थो देवदुर्गमः ।<br class="calibre1" /> कलावेवं व्याकुलिते निर्णयाय प्रचोदितः ॥</p>
		<p class="verse"> हरिणा निर्णयान् वच्मि विजानंस्तत्प्रसादतः ।<br class="calibre1" /> शास्त्रान्तराणि सञ्जानन् वेदांश्चास्य प्रसादतः ॥</p>
		<p class="verse"> देशेदेशे तथा<a id="calibre_link-129" class="calibre5"></a> ग्रन्थान् दृष्ट्वा चैव पृथग्विधान् ।<br class="calibre1" /> यथा स भगवान् व्यासः साक्षान्नारायणः प्रभुः ॥</p>
		<p class="verse"> जगाद भारताद्येषु तथा वक्ष्ये तदीक्षया ।</p>
		<p class="calibre6">इत्यादि । अपि च &ndash;</p>
		<p class="verse"> उक्तं लक्षणशास्त्रे च कृष्णद्वैपायनोदिते ।<br class="calibre1" /> त्रिभाषां यो न जानाति रीतीनां शतमेव च ॥  </p>
		<p class="verse">व्यत्यासादीन् सप्तभेदान् वेदाद्यर्थं तथा वदेत् ।<br class="calibre1" /> स याति निरयं घोरमन्यथाज्ञानसम्भवम् ।<br class="calibre1" /> इत्यन्येषु च शास्त्रेषु तत्रतत्रोदितं बहु<sup class="calibre7"><a {http://www.idpf.org/2007/ops}type="noteref" href="#calibre_link-3" class="calibre8">*</a></sup> ॥</p>
		<p class="verse"> व्यत्यासः प्रातिलोम्यं<a id="calibre_link-130" class="calibre5"></a> च गोमूत्री प्रघसस्तथा ।<br class="calibre1" /> उक्षणः सुधुरः साधु सप्त भेदाः प्रकीर्तिताः <sup class="calibre7"><a {http://www.idpf.org/2007/ops}type="noteref" href="#calibre_link-4" class="calibre8">*</a></sup> ॥</p>
		<p class="calibre6"> इत्यादि । एवञ्चानुभाविवृद्धजनमार्गदर्शनं विना पनसफलबुभुक्षुर्यथा मोमुह्यते चेक्लिश्यते रोरुद्यते च तथा जगद्गुरु&shy;श्रीमदानन्दतीर्थ&shy;भगवत्पादप्रणीत&shy;निर्णयमार्गदर्शनमन्तरेण तत्वबुभुत्सुवृन्दं क्लेशमोहकार्पण्यादिना परिबम्भ्रमीतीति नैव संशीतिः । तत्वबुभुत्सूनामेतदहो&shy;भाग्यमभियुक्तैरेवं समस्ताव&ndash;</p>
		<p class="verse">  पाराशर्यः परतत्वप्रसिद्ध्यै<a id="calibre_link-131" class="calibre5"></a> तात्पर्यार्थं परमं भारतस्य ।<br class="calibre1" /> व्यक्तं वक्तुं नियुनक्ति स्म साक्षादेनं धन्यं भुवने मन्यमानः ॥ इति ॥</p>
		<p class="calibre6">इत्येवं  दिङ्मूढदीनदूननाना&shy;सुजनसमूहसमुद्दिधीर्षया  सम्मोक्षमार्गदर्शने सद्दर्शनायित&shy;भारततात्पर्यनिर्णयादिसुदर्शनानि प्राकाश्यन्त । तथैव तदुपष्टम्भकतया भाविसमीरवादिराज&shy;गुरुसार्वभौमप्रणीतमहा&shy;भारतलक्षालङ्कारग्रन्थरत्नं तत्वविविदिषुसुविदुषां नानादुर्दर्शनाद्याक्रान्त&shy;स्वान्तस्थध्वान्त&shy;विध्वंसनपटीयो<a id="calibre_link-132" class="calibre5"></a> हि दिग्दिगन्तसन्दर्शन&shy;देदीप्यमानदिव्य&shy;सुदर्शनकोटिमाटीकतेतरां सुतराम् । सुलोचनयुगलस्थानीय&shy;मेतद्ग्रन्थद्वय&shy;मार्गदर्शनमन्तरा भारतार्थगाम्भीर्यावगमे सर्वैरपि तत्वप्रेप्सुभिर्वारंवार&shy;मान्ध्यमेवानुबोभूयत इत्यत्र न कश्चिदपि विपश्चित् विवदते  । </p> 
		<p class="calibre6">श्रीमहाभारत&shy;तात्पर्यनिर्णयटीकायां भावप्रकाशिकायां भारतमहत्त्वमेवं विवृतम् &ndash; ‘ननु लक्षसङ्ख्याकश्लोक&shy;करणमात्रेण कथं व्यासस्य साक्षान्नारायणत्वसिद्धिरिति नाशङ्कनीयम्<a id="calibre_link-133" class="calibre5"></a> । कुरुपाण्डववंशोत्पत्तेः पूर्वमेव उभयोर्वंशयोरुत्पत्तिप्रकारं, राजसूयाश्वमेधादियागमहिमानं, तदर्थं कृतदिग्विजयप्रकारं, जतुगेहान्निर्गमनप्रकारकौशलं, बकहिडिम्बयोर्हननं, द्रौपदीविवाहनिर्वाहशक्तिं, दुर्द्यूतोद्योगं, वनवासाज्ञातवास&shy;गोग्रहणादिबहुतर&shy;कथामष्टादशाक्षोहिणी&shy;सेनायामन्योन्यं कथ्यमानोक्तिप्रत्युक्तिप्रकारं, शरप्रतिशरसङ्ख्याबन्धनादिचातुरीं, व्यूहप्रतिव्यूहकरणमस्त्रप्रत्यस्त्रप्रयोगपरिपाटीं<a id="calibre_link-134" class="calibre5"></a> भीमार्जुनभीष्मद्रोणादिभिर्दिनेदिने हन्यमानकरितुरगाद्यनेकसङ्ख्यादिकं च करतलमिलितामलकवद् दृष्ट्वा महाभारताख्यस्वग्रन्थे ग्रथयतो व्यासस्य निरवधिकजगन्निर्मातृनारायणवन्निरवधिकसार्वज्ञ्यसिद्धेः साक्षादवतारत्वस्यापि प्रेक्षावद्भिरुत्प्रेक्षयितुं शक्यत्वात् । कथमन्यथा मत्स्यकूर्मादेस्तदवतारत्वसिद्धिः ।</p>
		<p class="calibre6">सच्छास्त्र&shy;राजराजायित&shy;भारतग्रन्थोऽयं भारतीयजिज्ञासु&shy;वृन्दैरहरहरवश्य-  मधिगम्य कृतकृत्य&shy;जीवितैर्भवितव्यमिति<a id="calibre_link-135" class="calibre5"></a> परमपूज्य&shy;विद्यामान्यतीर्थाख्यास्मद्गुरुवर&shy;मनोरथं स्मारंस्मारं, तथा परमपूज्य श्रीविश्वेशतीर्थ&shy;साहाय्यानुग्रहबलमवलम्ब्यै&shy;तद्गुरुतरकर्मणि साम्प्रतमस्माभिः सम्प्रावृत्यत । सहृदयाध्येतृवर्गीयाप&shy;वर्गमार्गसौगम्य&shy;सम्पादनाय बद्धदीक्षितैर्विविध&shy;विदग्धैर्दग्ध&shy;शुद्धप्रतनमातृकावै&shy;विध्यमावेद्य यावच्छक्ति प्रायत्यतेति साभिमानमभिनन्दामः । अस्मदुपास्यमूर्ति&shy;जगज्जनकजानकी&shy;जान्यभिन्नभैष्मीमध्वगुरु&shy;परम्परापर्यर्चित&shy;श्रीकृष्णप्<a id="calibre_link-136" class="calibre5"></a>रभुर्निज&shy;चरणगुणशरण&shy;विचारणादिनिपुण&shy;भक्तगणाननवरत&shy;गुणोत्कर्षविश्राणनादिना समनुगृह्णात्वित्याशास्महे ।</p>
		<p class="calibre6">अतः साधूक्तं ‘को ह्यन्यः पुण्डरीकाक्षान्महाभारतकृवेत्’ इति ॥</p>
		<p class="calibre6">इत्यनेकनारायणस्मरणानि<br class="calibre1" /><strong class="calibre4">श्रीश्रीविद्याधीशतीर्थश्रीपादाः</strong></p>
	</section>
<div class="calibre"><a id="calibre_link-137" class="calibre5"></a></div></div>


<div class="maintext" id="calibre_link-0"><div class="calibre"><a id="calibre_link-138" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-139" role="doc-chapter">
		<h1 class="level1-title2" {http://www.idpf.org/2007/ops}type="title">भूमिका</h1>
		<p class="text-right">श्रीमन्महाभारतं भगवता बादरायणेन प्रणीतम् । अवतारसमनन्तरं तृतीये वत्सरे भगवान् वेदव्यासो ग्रन्थमिमं प्रणिनायेति स्मर्यते । ‘को ह्यन्यः पुण्डरीकाक्षान्महाभारतकृद् भवेत्’ इति महाभारते पुराणान्तरेषु च पठ्यते । महाभारतस्य प्रशंसा पुराणादिषु भूयोभूयो दृश्यते ।</p>
		<p class="verse">‘लोकेशा ब्रह्मरुद्राद्याः संसारक्लेशिनं जनम् ।<br class="calibre1" /> वेदार्थाज्ञमधीकारवर्जितं च स्त्रियादिकम् ॥</p>
		<p class="verse">अवेक्ष्य प्रार्थयामासुर्देवेशं<a id="calibre_link-140" class="calibre5"></a> पुरुषोत्तमम् ।<br class="calibre1" /> ततः प्रसन्नो भगवान् व्यासो भूत्वा च तेन च ॥</p>
		<p class="verse">अन्यावताररूपैश्च वेदानुक्तार्थभूषितम् ।<br class="calibre1" /> केवलेनात्मबोधेन दृष्टं वेदार्थसंयुतम् ॥<br class="calibre1" />वेदादपि परं चक्रे पञ्चमं वेदमुत्तमम् ।’</p>
		<p class="calibre6">इति नारायणाष्टाक्षरकल्पे ।</p>
		<p class="verse">  ‘ब्रह्माऽपि तन्न जानाति ईषत् सर्वोऽपि जानति ।<br class="calibre1" /> बह्वर्थमृषयस्तत्तु भारतं प्रवदन्ति हि ।’</p>
		<p class="calibre6">इत्युपनारदीये ।</p>
		<p class="verse"> ‘ब्रह्माद्यैः प्रार्थितो विष्णुर्भारतं स चकार ह ।<br class="calibre1" /> यस्मिन् दशार्थाः<a id="calibre_link-141" class="calibre5"></a> सर्वत्र न ज्ञेयाः सर्वजन्तुभिः’</p>
		<p class="calibre6">इति नारदीये ।</p>
		<p class="verse"> ‘भारतं चापि कृतवान् पञ्चमं वेदमुत्तमम् ।  <br class="calibre1" /> दशावरार्थं सर्वत्र केवलं विष्णुबोधकम् ।<br class="calibre1" /> परोक्षार्थं तु सर्वत्र वेदादप्युत्तमं तु यत् ।’</p>
		<p class="calibre6">इति स्कान्दे ।</p>
		<p class="verse">‘महत्त्वाद् भारवत्त्वाच्च महाभारतमुच्यते ।<br class="calibre1" /> निरुक्तमस्य यो वेद सर्वपापैः प्रमुच्यते ॥’</p>
		<p class="calibre6">इति भारत एव । </p>
		<p class="verse">‘यदिहास्ति तदन्यत्र यन्नेहास्ति न कुत्रचित्’</p>
		<p class="calibre6">इति च तत्रैव । </p>
		<p class="verse">‘भारतं सर्वशास्त्रेषु<a id="calibre_link-142" class="calibre5"></a> भारते गीतिका वरा ।<br class="calibre1" /> विष्णोः सहस्रनामापि ज्ञेयं पाठ्यं च तद् द्वयम्’</p>
		<p class="calibre6">&ndash; इति महाकौर्मे । </p>
		<p class="verse">‘निर्णयः सर्वशास्त्राणां भारतं परिकीर्तितम् ।<br class="calibre1" /> भारतं सर्ववेदाश्च तुलामारोपिताः पुरा ॥</p>
		<p class="verse"> देवैर्ब्रह्मादिभिः सर्वै ऋषिभिश्च समन्वितैः ।<br class="calibre1" /> व्यासस्यैवाज्ञया तत्र त्वत्यरिच्यत भारतम् ॥</p>
		<p class="verse"> महत्त्वाद् भारवत्त्वाच्च महाभारतमुच्यते ।<br class="calibre1" /> निरुक्तमस्य यो वेद सर्वपापैः प्रमुच्यते ॥’</p>
		<p class="calibre6">इति च ब्रह्माण्डे ।</p>
		<p class="verse"> ‘भारतान्न<a id="calibre_link-143" class="calibre5"></a> विरागाय भारतान्न विमुक्तये’</p>
		<p class="calibre6">इति च तत्रैव । </p>
		<p class="calibre6">एवमादिप्रमाणवचनैर्भारतस्य महत्त्वमवगम्यते । वेदानामानन्त्येऽपि वेदानुक्तकेवलभगवद्दृष्टिगोचरार्थैश्चोपबृंहितत्वेन वेदादीन्यत्यशेत भारतम् ।</p>
		<p class="calibre6">अतो महाभारतस्याध्ययनमवश्यं कर्तव्यमिति ज्ञायते । उक्तं हि तत्रैव&ndash;</p>
		<p class="verse"> ‘इतिहासपुराणाभ्यां वेदं समुपबृंहयेत् ।<br class="calibre1" /> बिभेत्यल्पश्रुताद् वेदो मामयं प्रचलिष्यति’ इति ।  </p>
		<p class="calibre6">महाभारतं हीतिहासशब्देनोच्यते । अतो भारताद्यनुसारेणैव<a id="calibre_link-144" class="calibre5"></a> वेदार्थोऽवगन्तव्य इति निर्गलितोऽर्थः । वेदानां च तत्तद्देवतार्थत्वं तदन्तर्यामिविष्ण्वर्थत्वं आध्यात्मिकार्थत्वं च प्रत्यपादि श्रीमन्मध्वभाष्येषु । तद्वद् भारतस्य सर्वत्र दशावरार्थत्वं विष्णुसहस्रनाम्नां तु प्रतिनाम शतावरार्थत्वं च वर्तत इत्यविवादम् । भारतार्थविषयेऽपि तत्रैवोक्तम्&ndash; </p>
		<p class="verse">‘मन्वादि केचिद् ब्रुवते ह्यास्तीकादि तथाऽपरे ।<br class="calibre1" /> तथोपरिचराद्यन्ये भारतं परिचक्षते’</p>
		<p class="calibre6">इति आदिपर्वणि ।</p>
		<p class="calibre6">मन्वादिशब्दा<a id="calibre_link-145" class="calibre5"></a> व्यासेनैव भगवता व्याख्याताः पुराणान्तरे । तद्यथा&ndash; </p>
		<p class="verse">‘सकृष्णान् पाण्डवान् गृह्य योऽयमर्थः प्रवर्तते ।<br class="calibre1" /> प्रातिलोम्यादिवैचित्र्यात् तमास्तीकं प्रचक्षते ॥</p>
		<p class="verse"> धर्मो भक्त्यादिदशकः श्रुतादिः शीलवैनयौ ।<br class="calibre1" /> सब्रह्मकास्तु ते यत्र मन्वादिं तं विदुर्बुधाः ॥ </p>
		<p class="verse">नारायणस्य नामानि सर्वाणि वचनानि तु ।<br class="calibre1" /> तत्सामर्थ्याभिधायीनि तमौपचरिचरं विदुः ॥’ इति । </p>
		<p class="calibre6">भक्त्यादिदशकं तत्रैव विविच्य दर्शितं यथा&ndash;</p>
		<p class="verse"> भक्तिर्ज्ञानं<a id="calibre_link-146" class="calibre5"></a> सवैराग्यं प्रज्ञा मेधा धृतिः स्थितिः ।<br class="calibre1" /> योगः प्राणो बलं चैव वृकोदर इति स्मृतः ॥ इति ।</p>
		<p class="verse">‘एतद् दशात्मको वायुस्तस्माद् भीमस्तदात्मकः ।<br class="calibre1" /> सर्वविद्या द्रौपदी तु यस्मात् सैव सरस्वती ॥ </p>
		<p class="verse">अज्ञानादिस्वरूपस्तु कलिर्दुर्योधनः स्मृतः ।<br class="calibre1" /> विपरीतं तु यज्ज्ञानं दुश्शासन इतीरितः ॥  </p>
		<p class="verse">नास्तिक्यं शकुनिर्नाम सर्वदोषात्मकाः परे ।<br class="calibre1" /> धार्तराष्ट्रास्त्वहङ्कारो द्रौणी रुद्रात्मको यतः ॥</p>
		<p class="verse"> द्रोणाद्या इन्द्रियाण्येव<a id="calibre_link-147" class="calibre5"></a> पापान्यन्ये तु सैनिकाः ।<br class="calibre1" /> पाण्डवेयाश्च पुण्यानि तेषां विष्णुर्नियामकः ।<br class="calibre1" /> एवमध्यात्मनिष्ठं हि भारतं सर्वमुच्यते’ इति च ।</p>
		<p class="calibre6">अतो महाभारतं न केवलं पाण्डवकथायां पर्यवस्यति अपि तु सतां चेतसि सर्वदा प्रवर्तमानां दुर्भावनानां सद्भावनानां च सङ्घर्षमपि कटाक्षीकरोति यत्रान्ततो भगवदनुग्रहेण जीवप्रयत्नेन च जयः सम्पाद्यः यथोक्तम्&ndash; </p>
		<p class="verse">‘यत्र योगेश्वरः कृष्णो यत्र पार्थो धनुर्धरः ।<br class="calibre1" /> तत्र श्रीर्विजयो भूतिर्ध्रुवा<a id="calibre_link-148" class="calibre5"></a> नीतिर्मतिर्मम ॥ ’ इति ।</p>
		<p class="calibre6"> भारतार्थोऽपि दुर्विज्ञेयो यथोक्तम्&ndash; </p>
		<p class="verse">‘दुर्विज्ञेयमतः सर्वैर्भारतं तु सुरैरपि ।<br class="calibre1" /> स्वयं व्यासो हि तद् वेद ब्रह्मा वा तत्प्रसादतः’ इति ।</p>
		<p class="calibre6"> ग्रन्थे समीचीनतया विद्यमानेऽपि दुष्करमर्थज्ञानम् । किमु ग्रन्थ एव यदा शुद्धरूपेण नोपलभ्यते । यथोक्तम्&ndash;</p>
		<p class="verse"> क्वचिद् ग्रन्थान् प्रक्षिपन्ति क्वचिदन्तरितानपि ।<br class="calibre1" /> कुर्युः क्वचिच्च व्यत्यासमज्ञानात् क्वचिदन्यथा ।<br class="calibre1" /> ग्रन्थोऽप्येवं विलुळितः<a id="calibre_link-149" class="calibre5"></a> किम्वर्थो देवदुर्गमः ।’ इति । </p>
		<p class="calibre6">एवमावापोद्वापव्यत्यासादिकलुषिततया मूलपाठ एव दुष्प्रापः ।  </p>
		<p class="calibre6">एवं स्थिते च सन्दर्भे महाभारतग्रन्थस्तु अनेकैर्मुद्राप्य प्राकाश्यं नीतः । तत्र मुम्बई निर्णयसागरमुद्रणालये टि. आर्. कृष्णाचार्यमहाभागैर्मुद्राप्य प्रकाशिता एका आवृत्तिः । वाविळ्ळरामस्वामिशास्त्रिमहोदयैः मद्रपुर्यां मुद्राप्य प्रकाशिता अपरा । पुण्यपत्तनस्थभाण्डारकरप्राच्यविद्याशालया संशोध्य प्रकाशिता<a id="calibre_link-150" class="calibre5"></a> तृतीया । एवं गोरख्पुरस्थगीतामुद्रणालयेन प्रकाशिता चतुर्थी च प्रधानाः । अत्र दाक्षिणात्यपाठ औत्तरेयपाठ इति च विभागोऽस्ति । तत्राद्यद्वितीयस्थितौ पाठौ दाक्षिणात्यपाठ इति व्यवह्रियेते । गोरखपुरपाठस्तु औत्तरेय इति । अनयोः पाठयोर्महान् भेदो वर्तते । पुण्यपत्तनपाठस्तु प्राय औत्तरेयेण पाठेन संवदते । भाण्डरकरविद्यालयेन तु महता परिश्रमेण समग्रदेशसञ्चारं कृत्वा अन्यान्यलिपिबद्धान् महाभारतग्रन्थान् सम्पाद्य<a id="calibre_link-151" class="calibre5"></a> संशोध्य च प्रकाशितम् । तच्च द्विधा वर्तते । एका जनप्रियावृत्तिरपरा संशोधनावृत्तिरिति । संशोधनावृत्तौ चाधस्तनटिप्पणमुखेन बहूनि पाठान्तराणि दत्त्वा स्वीयो भूरिपरिश्रमः प्रकटीकृतः ।</p>
		<p class="calibre6">एवमपि न कोऽपि पाठः शुद्धो भाति । तत्रेदं निमित्तम् । श्रीवादिराजतीर्थश्रीमच्चरणैर्महाभारतस्य काचन व्याख्या लक्षालङ्कारनाम्नी रचिता । तत्र व्याख्यावसरे ‘भारतश्लोकाः पर्वसङ्ग्रहोक्तप्रकारेण गणनया लक्षादुपरि त्रिसहस्रोत्तरशतं<a id="calibre_link-152" class="calibre5"></a> चतुस्त्रिंशच्च (१०३१३४) । हरिवंशश्लोकानां सङ्ख्या चतुर्विंशतिसाहस्री उपाख्यानश्लोकैर्विना । उपाख्यानश्लोकसहस्रेण पञ्चविंशतिसाहस्रीति विवेकः’ इति न्यगादि । परं मुद्रितेषु पुस्तकेषु कस्मिन्नपीयं सङ्ख्या न दृश्यते । क्वचिदधिका क्वचिन्न्यूना च दृश्यते । अपि च संवादितया भासमानेष्वपि श्लोकेषु महान् पाठभेदो भवति । भाण्डारकरविद्यालयपाठस्य लक्षालङ्कारपाठस्य च भेदः । तत्रेदं निमित्तं वर्तते । भाण्डारकरविद्यालयस्थैः<a id="calibre_link-153" class="calibre5"></a> सर्वत्र भारतदेशे सञ्चारं कृत्वा बहवो ग्रन्थाः सङ्गृहीताः । परं  रूप्यपीठपुरं प्रति तैर्नागतम् । तत्रत्यपुस्तकानि च न सङ्गृहीतानि । रूप्यपीठपुरं तु श्रीमध्वाचार्यात् पूर्वमपि कालमारभ्य महद् विद्याकेन्द्रमासीत् । पश्चादाचार्यैस्तत्राष्टौ मठाः स्थापिताः । आचार्यस्तच्छिष्याश्च महाभारताध्ययने बद्धादराः । आचार्यैरेव महाभारतमधिकृत्य महाभारततात्पर्यनिर्णयो यमकभारतमिति च ग्रन्थद्वयं व्यरच्यत<a id="calibre_link-154" class="calibre5"></a> । अतस्तत्र प्रतिमठं महाभारतग्रन्थो वर्तते तालपत्रेषु लिखितो यो भाण्डारकरविद्यालयस्थैर्दैवान्न लब्धः । सर्वेप्येते ग्रन्थाः तुळुलिप्यां तालपत्रेषु लिखिताः त्रिचतुरशतवत्सरप्राचीनाश्च । एतानि पत्राणि च प्रायः शीर्णजीर्णावस्थायां वर्तन्त इति प्रयत्नस्यास्य महती त्वरा चावश्यकी । मुख्यो विशेषस्तु ये श्लोका वादिराजतीर्थैरुदाहृता यानि च प्रतीकानि धृतानि तान्यन्यत्रादृश्यमानान्यप्येतेषु तौळवग्रन्थेषु लभ्यन्ते<a id="calibre_link-155" class="calibre5"></a> । सर्वथा संवादोऽस्ति । अत एतदनुसारेण महाभारतमूलपाठस्य प्रकाशनकार्यमवशिष्यते । यदि भाण्डारकरविद्यालयस्थैरेते ग्रन्थाः समग्रहीष्यन् तदा नाभविष्यदेवास्माकमवकाशोऽस्मिन्नुद्यमे । अधुना वर्तत एवावकाश इति यावच्छक्ति प्रयत्यते ।</p>
		<p class="calibre6">लक्षालङ्कारग्रन्थविषये सम्प्रदायागता काचन कथा श्रूयते । श्रीवादिराजतीर्थानां जननी गौरीनाम्नी श्रीवादिराजजननात् प्राक् रूप्यपीठपतिं कृष्णमभ्यर्थितवती यदि पुमपत्यं लभेय तर्हि<a id="calibre_link-156" class="calibre5"></a> तव लक्षसुवर्णाभरणान्यलङ्करणाय दास्यामीति । कालक्रमे रामाचार्यनाम्नः स्वभर्तुः सकाशात् पुमपत्यमलभत गौरी चकार च तस्यार्भकस्य भूवराह इति नाम । भूवराहस्तु स्वबाल्य एव श्रीवागीशतीर्थात् तुरीयाश्रमं जग्राह भेजे च श्रीवादिराजतीर्थ इति पुण्यं नाम । गच्छति बहुकाले एकदा माता स्वतनयं कृष्णं प्रति स्वाभ्यर्थनां प्रत्याययत् । आह चेयमभ्यर्थनाऽधुनाप्यपूरितैवोर्वरितेति । सन्न्यस्तास्तु श्रीवादिराजतीर्थाः कञ्चित्<a id="calibre_link-157" class="calibre5"></a> कालमालोच्य भवतु भवत्या लक्षसुवर्णाभरणदानं प्रत्यज्ञायि । भगवतो द्रव्यपूजापेक्षया ज्ञानपूजैवेष्टतमा, अहं तु महाभारतस्य काञ्चनव्याख्यां निर्माय शोभमानैर्लक्षवर्णैस्तस्य प्रियतमा पूजा यथा स्यात् तथा विधाय तवाभ्यर्थनां पूरयिष्यामीत्यवदन् । एवमुक्त्वा तदनुसारेण व्याख्यां कृत्वा तस्य लक्षालङ्कार इति च नाम च कृतमिति ।</p>
		<p class="calibre6">महाभारतस्यापरं व्याख्यानं नीलकण्ठदीक्षितकृतं वर्तते । एते तु प्रथितयशसामप्पय्यदीक्षितानां<a id="calibre_link-158" class="calibre5"></a> पौत्राः । अप्पय्यदीक्षितास्तु वादिराजसमकालीना विजयीन्द्रतीर्थनिकटे बहुतिथमवसन् । व्याख्यानमिदं परमलघु वर्तते । शैली च भिन्ना । एवमन्यन्यान्यपि महाभारतस्य व्याख्यानानि उपलभ्यन्ते । तथापि उपलभ्यमानासु व्याख्यानेषु लक्षालङ्कार एव प्राचीनतम इति तदनुसारी मूलपाठ एव महत्तां भजते ।</p>
		<p class="calibre6">रूप्यपीठपुरगतेषु मठेषु तालपत्रात्मकाः तौळवलिपिनिबद्धा महाभारतग्रन्थाः प्रतिमठं वर्तन्ते । अस्माभिस्तु मूलपाठशोधने, पलिमारुमठात्,<a id="calibre_link-159" class="calibre5"></a> पेजावरमठात्, सोदेमठात्, कृष्णापुरुमठात्, काणियूरुमठात्, पुत्तिगेमठात् तथा सुब्रह्मण्यमठाच्च ग्रन्थाः सङ्गृहीताः । एतेषां मठानामधिपतयः श्रीमच्चरणा अस्मासु महत्या कृपया महता चौदार्येण परमादरेण च ग्रन्थानिमान् ददुरिति तेभ्योऽधमर्णा वयं तेषां पादनलिनेषु सप्रश्रयप्रणतिततीः समर्पयामः ।</p>
		<p class="calibre6"><strong class="calibre4">&ndash; शेषगिरि आचार्यः</strong><br class="calibre1" />सम्पादकमण्डली</p>
	</section>
<div class="calibre"><a id="calibre_link-160" class="calibre5"></a></div></div>


<div class="maintext" id="calibre_link-52"><div class="calibre"><a id="calibre_link-161" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-162" role="doc-chapter">
		<h1 class="level1-title2" {http://www.idpf.org/2007/ops}type="title">निदेशकवचनम्</h1>
		<p class="text-right">श्रीमन्नारायणावतारभूतेन बादरायणेन प्रणीतं महाभारतं पौरुषेयवेद इत्येव प्रसिद्धम् । ‘वेदादपि परं चक्रे पञ्चमं वेदमुत्तमम्’ इति भारतस्य प्रशंसा वर्तते । ‘को ह्यन्यः पुण्डरीकाक्षात् महाभारतकृद्भवेत्’ ‘देवतानां यथा व्यासः’ इत्यादि नैकानि प्रमाणानि व्यासस्य सर्वोत्तमत्वं समर्थयन्ति ।</p>
		<p class="verse"> भारतस्य सुधाम्बोधेः भारतीशादयः सुराः ।<br class="calibre1" /> यथावन्मथने शक्ताः कृतशिक्षा हरेर्मुखात् ॥</p>
		<p class="calibre6">इति लक्षाभरण(लक्षालङ्कार)व्या<a id="calibre_link-163" class="calibre5"></a>ख्यानावसरे श्रीवादिराजगुरुचरणैः भारतस्य महत्त्वमेवं प्रत्यपादि ।  श्रीमदानन्दतीर्थ&shy;भगवत्पादाचार्य&shy;विरचित&shy;महाभारत&shy;तात्पर्यनिर्णयमन्तरा महाभारतस्य अर्थचिन्तनं दुःशकमेव । अथापि श्रीमदानन्दतीर्थ&shy;भगवत्पादानां शिष्यप्रवरेण श्रीवादिराजगुरुसार्वभौमेन, भगवत्पादकृत&shy;तात्पर्यनिर्णयग्रन्थोक्त&shy;मार्गदर्शनेन च तत्र तत्र स्थिततौळवलिपि&shy;बद्धग्रन्थान् सङ्गृह्य, विद्वद्भिः ग्रन्थाः लिपिबद्धाः ।</p>
		<p class="calibre6">द्विशताधिकवर्षेभ्यः<a id="calibre_link-164" class="calibre5"></a> प्राक्तनानां तालपत्रानां साहाय्येन कृतिरियं सम्पादिता । अष्टमठेषु सुरक्षितं प्रथनपाठं मुद्रयित्वा प्रकाशनाय सम्प्रति पर्यायपीठमधिरूढाः श्रीपालिमारु मठाधीशाः श्रीश्रीविद्याधीशतीर्थश्रीपादाः मनश्चक्रुः । चीर्णतपसाम्, अस्मद्गुरुवराणां श्रीश्रीपादानामनुग्रहेण अयं ग्रन्थपाठः अष्टादशसम्पुटात्मना अचिरादेवाध्येतॄणां हस्तमेतीति महानस्माकं प्रमोदः । आधुनिकतन्त्रज्ञानमवलम्ब्य चलवाणी-यन्त्र एव महाभारतअध्ययनसौलभ्यं<a id="calibre_link-165" class="calibre5"></a> सर्वेषामपि प्राप्तमिति महान् प्रमोदः ।  </p>
		<p class="calibre6">एवम् एतन्मुद्रणाद्युपयुक्तनिखिलार्थसार्थदानेन उपकृतवद्भ्यः परमपूज्येभ्यः अस्मद्गुरुचरणेभ्यः श्री अदमारुमठाधीशेभ्यः श्रीविश्वप्रियतीर्थश्रीपादेभ्यः मनःपूर्वकम् अनन्तनमोवाकान् समर्पयामः ।</p>
		<p class="calibre6">प्रकाशनावसरे मूलकोषादिपरिशोधनेन पाठान्तरविवेचनेन तथा उपयुक्तस्थलेषु समुचितटिप्पण्यादिसंयोजनेन च प्रकाशनं सवैदुष्यं सम्पाद्य, श्रीमदाचार्यपादसेवायां महान्तं भागं निरूढवतां<a id="calibre_link-166" class="calibre5"></a> श्री शेषगिरि आचार्याणां, श्रीहयवदनपुराणिकानां तथा समेषां विदुषां श्रीमदाचार्यपादानामनुग्रहः सदा भवत्विति सहार्दमाशास्महे ।</p>
		<p class="calibre6">अथ च कोषान्तरसन्तुलनादिकर्मणि सहकृतवतां विदुषां कार्तज्ञ्यं समर्पयामः । एतत्कार्ये उपकृतवद्भ्यः अन्येभ्यः महाजनेभ्यश्च श्रद्धया नमोवाकं प्रशास्महे ।</p>
		<p class="calibre6">अस्मिन् बृहत्कार्ये आर्थिकानुदानं दत्वा उपकारं कृतवते कर्नाटकसर्वकाराय तथा अधिकारिभ्यः कार्तज्ञ्यं समर्पयामः । </p>
		<p class="calibre6">श्रीमन्महाभारतमुद्रणाद<a id="calibre_link-167" class="calibre5"></a>िकार्ये संयोजकत्वेन स्थित्वा सर्वान् विदुषः संयोज्य महत्तरं कार्यं कृतवद्भ्यः डा॥ बे.ना. विजयीन्द्राचार्येभ्यः सादरं नमांसि अर्पयामः ।</p>
		<p class="calibre6">टङ्कनकर्मणि श्रद्धया कृतश्रमं सुब्बण्ण केम्पदाळिहळ्ळि महोदयं सानन्दमभिनन्दामहे ।</p>
		<p class="calibre6"> प्लेस्टोर् <span>(Google playstore)</span> मध्ये समग्रं महाभारतं आधुनिकतन्त्रज्ञानेन <span>(in the form of searchable e-book)</span> अप्लोड् कृतवन्तः एते  विदुषः योगानन्दमहोदयाः तथा अर्जुनकश्यपमहोदयाः<a id="calibre_link-168" class="calibre5"></a> तेभ्यः कार्तज्ञ्यं समर्पयामः ।</p>
		<p class="calibre6">नैके जनाः अस्मिन् भारतमुद्रणकर्मणि साहाय्यं कृतवन्तः तान् सर्वानपि भगवान् शुभेन संयोजयतु इति सम्प्रार्थ्य, एतावन्महत्कार्यम् अस्माकं तत्वसंशोधनसंसदा प्रचलतीति महत्प्रमोदस्थानमावहति । एतदवसरे संसदः कार्यकारिभ्यश्च कार्तज्ञ्यं समर्प्य विरमामि ।</p>
		<p class="calibre6">समेषां महाजनानां, साधकानां च संसदः उपायनमेतत् ।</p>
		<p class="calibre6">॥ इति शम् ॥</p>
		<p class="calibre6"> निदेशकः<br class="calibre1" /><strong class="calibre4">  डा॥ वंशीकृष्णाचार्यः पुरोहितः</strong><br class="calibre1" /> तत्वसंशोधनसंसत्,<br class="calibre1" /><a id="calibre_link-169" class="calibre5"></a> पलिमारुमठः, रथवीथि, रजतपीठपुरम् </p>
	</section>
<div class="calibre"><a id="calibre_link-170" class="calibre5"></a></div></div>


<div class="maintext" id="calibre_link-5"><div class="calibre"><a id="calibre_link-171" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-172" role="doc-chapter">
		<h1 class="level1-title2" {http://www.idpf.org/2007/ops}type="title">किञ्चित् प्राग् भणितिः</h1>
		<p class="text-right">विश्वमान्ये महाभारते आश्रमवासिकं, मौसलं, महाप्रस्थानिकं, स्वर्गारोहणम् इति चत्वारि पर्वाणि अन्तिमानि ।</p>
		<p class="calibre6">आश्रमवासिके पर्वणि भीमसेनस्य कठोरवाग्भिः विदुरोपदेशेन च विरक्तः धृतराष्ट्रः वानप्रस्थे बद्धमनाः उपवासादिना युधिष्ठिरानुज्ञां प्राप्य, भगवतः वेदव्यासमहर्षेः अनुज्ञया च वनं प्रस्थितः । युधिष्ठिराय राजनीतिम् उपदिशति । चतुर्षु अध्यायेषु विस्तृतः अयमुपदेशः अद्यापि प्रस्तुतः<a id="calibre_link-173" class="calibre5"></a> । अनन्तरं जनपदानाम् अनुज्ञास्वीकारसमये राजजनपदयोः मध्ये यादृशः सम्बन्धः तदा आसीत् इत्यपि अस्माभिः ज्ञातुं शक्यम् । पुत्राणां सुहृदां च श्राद्धदानाय यदा धृतराष्ट्रः धनं याचितवान् तदा भीमः सकारणं धनदानं निराकरोति । तदपि अध्यतनानाम् अधिकारिणां मार्गदर्शकं भवति । प्रस्थानसमये कुन्ती अपि वनाय प्रस्थिता । तदा पाण्डवानां कुन्त्याश्च संवादः हृदयङ्गमः । धृतराष्ट्रस्य वनगमनम् । तत्र शतयूपाश्रमे वासः<a id="calibre_link-174" class="calibre5"></a> । तत्रैव नारदादि ऋषीणां सङ्गमः । नारदमहर्षिणा धृतराष्ट्रस्य तत्रैव अध्यात्मसिद्धिः इति सूचना । अन्ते युधिष्ठिरादयः समेत्य वने सन्तं धृतराष्ट्रं द्रष्टुकामाः यदा आगताः तदैव भगवता वेदव्यासमहर्षिणा धृतराष्ट्रयुधिष्ठिरादीनां प्रार्थनानु- सारेण युद्धे मृतानां सर्वेषां मूर्तरूपेण समागमः सहवासश्च । कस्मिंश्चित् रात्रावुपकल्पिता इति भगवतः अचिन्त्याद्भुतशक्तिः तत्र प्रदर्शिता ।</p>
		<p class="calibre6">अग्रिमे मौसलपर्वणि ऋषीणाम्<a id="calibre_link-175" class="calibre5"></a> अवहेलनेन यदूनां शापः । अनेन ऋष्यः सर्वदाऽस्माभिः पूज्याः न तु अवमन्तव्या इति उपदिशति । नाशकाले सन्निहिते कृष्णः सर्वान् प्रभासक्षेत्रं नयति । अनेन ‘क्षेत्रे मरणः सुगतिप्रदः’ इति ज्ञायते । मैरेयमत्तानां यदूनां परस्परहिंसा सुरायाः दुष्परिणामान् अस्मान् बोधयति । सर्वयदूनां नाशानन्तरं स्त्रीजनस्य परिरक्षणार्थं व्यापृतेन अर्जुनेन दस्युभ्यः तासां रक्षणे असमर्थता भगवत्सङ्कल्पस्य अवश्यंभावित्वं सूचयति<a id="calibre_link-176" class="calibre5"></a> ।</p>
		<p class="calibre6">अग्रिमपर्वणि युधिष्ठिरादि द्रौपद्यन्तानां प्रस्थानसमये एकैकशः द्रौपद्यादीनां पतने भीमेन प्रष्टः युधिष्ठिरः यमुत्तरं ददाति तत्रास्माकं जायमानस्य संशयस्य मध्वगुरुभिः स्वतात्पर्यनिर्णये उक्तः परिहारः अनुसन्धेयः ।</p>
		<p class="calibre6">अन्तिमे स्वर्गारोहणपर्वणि युधिष्ठिरस्य धर्मनिष्ठा, शरणागते वात्सल्यं च मनोज्ञतया निरूपिताः ।</p>
		<p class="calibre6">लक्षालङ्कारव्याख्यायाः वैशिष्ट्यम् &ndash;</p>
		<p class="calibre6">श्रीमद्वादिराजश्रीमच्चरणैः रचितः लक्षालङ्कारः<a id="calibre_link-177" class="calibre5"></a> तत्र तत्र महाभारते भगवतो व्यासस्य कोऽर्थः अभिप्रेतः इति सम्यगस्माकं निरूपयति ।</p>
		<p class="calibre6">द्वित्रीणि उदाहरणानि पश्यामः &ndash;</p>
		<p class="calibre6">दशमे (१०.०८) राजधर्मनिरूपणावसरे ‘वितरेद्गायकेभ्यश्च प्रधान- द्रव्यसञ्चयम्’ इत्यत्र प्रधानात् मन्त्रिण इत्यर्थमुक्त्वा कोशस्थं ध्रव्यसञ्चयं न वितरेत् किन्तु मन्त्रिणः सकाशात् लब्धमेव वितरेत् इति राजनीतेः वैशिष्ट्यं दर्शितम् ।</p>
		<p class="calibre6">तथा एकादशे (४.५.६) श्लोकेषु केवलं सङ्ख्या एव मूले दृश्यन्ते<a id="calibre_link-178" class="calibre5"></a> । तत्र सुबोधां विस्तृतां व्याख्यां लक्षालङ्कारे पश्यामः ।</p>
		<p class="calibre6">द्वादशे षोडशात्मके श्लोके युद्धनीत्यनुवादप्रकरणे ‘साधयित्वा परबलम्’ इत्यत्र प्रसङ्गवशात् पर इत्यस्य शत्रुः इत्येव अर्थः भाति । तत्र उत्कृष्टसैन्यम् इत्यर्थं दर्शयित्वा स्वसैन्यस्य परिपोषणमपि राज्ञा कर्तव्यम् इति व्यासवाक्यस्य वैशिष्ट्यं प्रादर्शि ।</p>
		<p class="calibre6">तथैव एकत्रिंशत्तमेऽध्याये ऋषीणां पुरतः सञ्जयः पाण्डवानां तत्स्त्रीणां च परिचयं करोति<a id="calibre_link-179" class="calibre5"></a> । तत्र द्वादशतमे श्लोके ‘यः सदा कृष्णेन पस्पर्ध राजचमूपतेः इयं स्वसा वृकोदरस्य अग्र्यः परिग्रहः’ इति दर्शयति । तत्र नीलकण्ठीये ‘यः कृष्णेन पस्पर्धे तस्य शल्यस्य भार्या’ इति व्याख्यातम् । परन्तु वृकोदरस्य अग्र्यः परिग्रहः इति भीमपत्न्या स्पष्टनिर्देशे सत्यपि कथं शल्यस्य भार्या इति व्याख्यानम्? इति न जानीमहे । परन्तु लक्षालङ्कारे कृष्णशब्दस्य अर्जुने तात्पर्यं कोशेन समर्थ्य भीमपत्नी इत्येव व्याख्यातम्<a id="calibre_link-180" class="calibre5"></a> । पुनः द्रौपद्याः परिचयः संशयास्पद एव । अथापि लक्षालङ्कारे स्वीकृते मूलपाठे नवमद्वादशश्लोकयोः सह पठितत्वं सम्भाव्य तदनन्तरमेव दशमैकादशश्लोकयोः पाठः इति स्वीकृते न कोऽपि विरोधः । <span>BORI</span> सम्पादिते पुस्तके केषुचित् कोशेषु एकादशः श्लोकः नास्त्येव इति स्वीकृतम् । एवमत्र लिपिकृद्भिः अवापोद्वापः कृत इति कल्पयितुं सुशक एव ।</p>
		<p class="calibre6">तथैव उत्तरत्र मौसले &ndash; ९/१३, महाप्रस्थानिके &ndash; १/२०-२/४०- ३/१६,१७,१८, ४/१०-५४ इत्यादिस्थलेषु<a id="calibre_link-181" class="calibre5"></a> भारततात्पर्याव- बोधने लक्षालङ्कारव्याख्यायाः योगदानं ज्ञायते ।</p>
		<p class="calibre6">अस्य पर्वणः संशोधनकर्मणि मां नियोजितवतः श्री श्री विद्याधीशतीर्थ- श्रीपादान् पलिमारुमठाधीशान् कृतज्ञतया प्रणमामि ।</p>
		<p class="calibre6"><strong class="calibre4">विद्वान् रविकुमार आचार्यः</strong></p>
	</section>
<div class="calibre"><a id="calibre_link-182" class="calibre5"></a></div></div>


<div class="maintext" id="calibre_link-6"><div class="calibre"><a id="calibre_link-183" class="calibre5"></a></div>
	<section class="level" {http://www.idpf.org/2007/ops}type="chapter" id="calibre_link-184" role="doc-chapter">
		<h1 class="level1-title2" {http://www.idpf.org/2007/ops}type="title">स्वर्गारोहणपर्व</h1>
		<section class="level" id="calibre_link-185">
			<h2 class="level2-title" {http://www.idpf.org/2007/ops}type="title">महाभारततात्पर्यनिर्णयः <br class="calibre9" />(अध्यायः ३२ श्लोकाः ८६-११२)</h2>
			<p class="verse1">तेषु स्वलोकान् प्राप्तेषु धर्मजश्चाऽत्मना सह ।<br class="calibre1" />ययौ पुरो देवरथस्तदाऽस्यावततार ह ॥</p>
			<p class="verse">रथमारुहेति कथितो रथिना पुरतः शुनः ।<br class="calibre1" />आरोहमब्रवीन्नैतद् युक्तमित्याह सोऽपि तम् ॥</p>
			<p class="verse">नाऽरुहेयं विना श्वानमिति तेन स्थिरोदिते ।<br class="calibre1" />स्वरूपं दर्शयामास धर्मो ह्यात्मस्वरूपताम् ॥</p>
			<p class="verse">आनृशंस्यपरत्वेन कीर्तिमेवात्मनो वृषः ।<br class="calibre1" />ख्यापयामास कौन्तेयरूपिणो<a id="calibre_link-186" class="calibre5"></a> धर्मसूक्तिभिः ॥</p>
			<p class="verse">ततः स रथमारुह्य लोकानामुत्तरोत्तरम् ।<br class="calibre1" />अतिक्रम्याखिलान् राज्ञो जगाम श्रीपतिप्रियः ॥</p>
			<p class="verse">सर्वेषामुत्तरं लोकमैन्द्रं प्राप्येदमेव ते ।<br class="calibre1" />स्थानमित्युदितो देवैर्दुर्योधनमवैक्षत ॥</p>
			<p class="verse">सभ्रातृकं ज्वलन्तं च सर्वेषामुपरि स्थितम् ।<br class="calibre1" />तं दृष्ट्वा परमक्रुद्धो निमील्य नयने शुभे ॥</p>
			<p class="verse">भ्रातरो मे क्व कृष्णा च सकर्णाः क्व च बान्धवाः ।<br class="calibre1" />धृष्टद्युम्नादयः पुत्रा हैडिम्बाद्याश्च सर्वशः ॥</p>
			<p class="verse">यादवाश्चेति<a id="calibre_link-187" class="calibre5"></a> पप्रच्छ देवांस्ते च तमब्रुवन् ।<br class="calibre1" />किं ते तैः स्वकृतं कर्म भुज्यतेऽत्र न चापरैः ॥</p>
			<p class="verse">इत्युक्त आह पापोऽयं पृथिवीक्षयकारकः ।<br class="calibre1" />सर्वातिशङ्की मित्रध्रुङ् नारायणपराङ्मुखः ॥</p>
			<p class="verse">नास्तिकोऽतिशठः क्रूरो द्वेष्टा विष्णोश्च तद्भुवाम् ।<br class="calibre1" />कथं दुर्योधनः स्थानं सर्वोत्तममवाप्तवान् ॥</p>
			<p class="verse">कथं च सर्वधर्मज्ञा नारायणपरायणाः ।<br class="calibre1" />संस्थिताः परमे धर्मे दृश्यन्तेऽत्र न मत्प्रियाः ॥</p>
			<p class="verse">यत्र सन्तस्तु ते सन्ति तत्र स्थातव्यमेव<a id="calibre_link-188" class="calibre5"></a> मे ।<br class="calibre1" />निरयेऽपि न चात्रापि नानेन सह पापिना ॥</p>
			<p class="verse">अस्य वीरतमस्येदं धार्तराष्ट्रस्य युज्यते ।<br class="calibre1" />इत्युक्त्वा देवता दूतं स्वानां सन्दर्शनार्थिनः ॥</p>
			<p class="verse">राज्ञः सम्प्रेषयामासुस्तत्सन्दर्शितवर्त्मना ।<br class="calibre1" />दुर्गन्धेन सुकृच्छ्रेण तमसा प्रावृतेन च ॥</p>
			<p class="verse">गत्वैव कियतीं भूमिं तद्दुर्गन्धासहो नृपः ।<br class="calibre1" />इच्छन् निवर्तनं तत्र स्वानां वाच इवाशृणोत् ॥</p>
			<p class="verse">क्षणं तिष्ठ महाराज सन्निधानबलात् तव ।<br class="calibre1" />वेदना नो न महतीत्येतच्छ्रुत्वा<a id="calibre_link-189" class="calibre5"></a> युधिष्ठिरः ॥</p>
			<p class="verse">के यूयमिति पप्रच्छ दीनध्वनिविशङ्कितः ।<br class="calibre1" />भीमोऽहमर्जुनः कर्ण इत्याद्युक्तमिवाश्रुणोत् ॥</p>
			<p class="verse">श्रुत्वा तत्कृपयाऽऽविष्टः शोकामर्षसमन्वितः ।<br class="calibre1" />आह दूत यथेष्टं त्वं गच्छ नाहमितो व्रजे ॥</p>
			<p class="verse">न च स्वर्गेण मे कार्यं त्यक्त्वा स्वजनमीदृशम् ।<br class="calibre1" />इत्युक्तः प्रययौ दूतस्तस्थावेव युधिष्ठिरः ॥</p>
			<p class="verse">ततोऽत्र देवाः पुरुहूतपूर्वकाः समाययुः स्नेहवशाद् युधिष्ठिरे ।<br class="calibre1" />तेष्वागतेष्वेव न तत्र वाचो दीना न दुर्गन्धतमोऽप्यपश्यत्<a id="calibre_link-190" class="calibre5"></a> ॥</p>
			<p class="verse">स्वर्गोत्तमं देशमपश्यदेतमभ्रान्तचेताः स युधिष्ठिरस्तदा ।<br class="calibre1" />आहात्र धर्मः पुनरात्मसद्यशः प्रकाशयन् पाण्डुसुताभिधं स्वम् ॥</p>
			<p class="verse">धर्माद् विशिष्टा हि सदाऽनृशंसता दृष्टा च सा त्वय्यधिका त्रिशो मया।<br class="calibre1" />शक्रोऽप्युवाचैनमिदं मृषा ते प्रदर्शितं द्रोणकृते मृषा गिरः ॥</p>
			<p class="verse">कृच्छ्रादिदं ते कथितं न चातिविस्रम्भ आसीत् तव कृष्णवाक्ये ।<br class="calibre1" />न ह्याज्ञया वासुदेवस्य किञ्चित् पापं भवेत् सर्वविधर्मिणोऽपि ॥</p>
			<p class="verse">ब्रह्मापरोक्ष्येऽपि<a id="calibre_link-191" class="calibre5"></a> विकर्म सूचकं प्रारब्धपापस्य विषाशनं यथा ।<br class="calibre1" />पश्यात्र भीमप्रमुखान् सुखस्थान् सम्पूज्यमानांस्त्रिदशैः सुरूपान् ॥</p>
			<p class="verse">कुतः परब्रह्मदृशां सुशुद्धसत्कर्मणां कृष्णपरायणानाम् ।<br class="calibre1" />परेण योगेन विसृष्टतन्वां दुःखं भवेद् देववराधिपानाम् ॥</p>
			<p class="verse">एते हि देवप्रवराः पृथिव्यां जाता भुवो भारजिहीर्षुमीशम् ।<br class="calibre1" />प्रतोष्य तद्भावितबुद्धिकर्मभिः पुनश्च तेनैव सहाऽपिरे दिवम् ॥</p>
		</section>
		<section class="level1" id="calibre_link-192">
			<h2 class="level2-title" {http://www.idpf.org/2007/ops}type="title">१. प्रथमोऽध्यायः</h2>
			<p class="text-center2">स्वर्गं गतेन युधिष्ठिरेण<a id="calibre_link-193" class="calibre5"></a> तत्र महासमुच्छ्रयेण शोभमानदुर्योधनदर्शनम् । तथा तदुत्कर्षासहिष्णुतया तदीयदोषोद्घाटनेन तेन सह स्वेन स्वर्गवासानभिरोचन- निवेदनपूर्वकं नारदं प्रति स्वस्य भ्रात्रादिदिदृक्षानिवेदनम् ।</p>
			<p class="text-center1">जनमेजयः</p>
			<p class="verse">स्वर्गं त्रिविष्टपं प्राप्य मम पूर्वपितामहाः ।<br class="calibre1" />पाण्डवा धार्तराष्ट्राश्च कानि स्थानानि भेजिरे	 ॥१॥</p>
			<p class="verse">एतदिच्छाम्यहं श्रोतुं सर्वविच्चासि मे मतः ।<br class="calibre1" />महर्षिणाऽभ्यनुज्ञातो व्यासेनाद्भुतकर्मणा	 ॥२॥</p>
			<p class="text-center1">वैशम्पायनः</p><div class="calibre"><a id="calibre_link-194" class="calibre5"></a></div>
			<p class="verse">स्वर्गं त्रिविष्टपं प्राप्य तव पूर्वपितामहाः ।<br class="calibre1" />युधिष्ठिरप्रभृतयो यदकुर्वत तच्छृणु	 ॥३॥</p>
			<p class="verse">स्वर्गं त्रिविष्टपं प्राप्य धर्मराजो युधिष्ठिरः ।<br class="calibre1" />दुर्योधनं श्रिया जुष्टं ददर्शासीनमासने	 ॥४॥</p>
			<p class="verse">भ्राजमानमिवादित्यं वीरलक्ष्म्याऽभिसंवृतम् ।<br class="calibre1" />देवैर्भ्राजिष्णुभिः साध्यैः सहितं पुण्यकर्मभिः	 ॥५॥</p>
			<p class="verse">ततो युधिष्ठिरो राजा दुर्योधनममर्षितः ।<br class="calibre1" />सहसा सन्निवृत्तोऽभूच्छ्रियं दृष्ट्वा सुयोधने	 ॥६॥</p>
			<p class="verse">ब्रुवन्नुच्चैर्वचस्तान्<a id="calibre_link-195" class="calibre5"></a> वै नाहं दुर्योधनेन वै ।<br class="calibre1" />सहितः कामये लोकान् लुब्धेनादीर्घदर्शिना	 ॥७॥</p>
			<p class="verse">यत्कृते पृथिवी सर्वा सुहृदो बान्धवास्तथा ।<br class="calibre1" />हतास्माभिः प्रसह्याजौ क्लिष्टैः पूर्वं महावने	 ॥८॥</p>
			<p class="verse">द्रौपदी च सभामध्ये पाञ्चाली धर्मचारिणी ।<br class="calibre1" /><sup class="calibre7"><a {http://www.idpf.org/2007/ops}type="noteref" href="#calibre_link-7" class="calibre8">*</a></sup>पर्याकृष्टाऽनवद्याङ्गी पत्नी नो गुरुसन्निधौ	 ॥९॥</p>
			<p class="verse">अस्ति देवा न मे कामः<sup class="calibre7"><a {http://www.idpf.org/2007/ops}type="noteref" href="#calibre_link-8" class="calibre8">*</a></sup> सुयोधनमुदीक्षितुम् ।<br class="calibre1" />तत्राहं गन्तुमिच्छामि यत्र ते भ्रातरो मम	 ॥१०॥</p>
			<p class="verse">नैवमित्यब्रवीत् तं तु नारदः प्रहसन्निव<a id="calibre_link-196" class="calibre5"></a> ।<br class="calibre1" />स्वर्गे निवासे राजेन्द्र विरुद्धं चापि नश्यति	 ॥११॥</p>
			<p class="verse">युधिष्ठिर महाबाहो मैवं वोचः कथञ्चन ।<br class="calibre1" />दुर्योधनं प्रति नृपं शृणु चेदं वचो मम	 ॥१२॥</p>
			<p class="verse">एष दुर्योधनो राजा पूज्यते त्रिदशैः सह ।<br class="calibre1" />सद्भिश्च राजप्रवरैर्य इमे स्वर्गवासिनः	 ॥१३॥</p>
			<p class="verse">वीरलोकगतिं प्राप्ता युद्धे हुत्वाऽऽत्मनस्तनुम् ।<br class="calibre1" />यूयं सर्वे सुरसमा येन युद्धेन बाधिताः	 ॥१४॥</p>
			<p class="verse">स एष क्षत्रधर्मेण स्थानमेतदवाप्तवान् ।<br class="calibre1" /><sup class="calibre7"><a {http://www.idpf.org/2007/ops}type="noteref" href="#calibre_link-9" class="calibre8">*</a></sup>भये महति योऽभीतो बभूव पृथिवीपतिः<a id="calibre_link-197" class="calibre5"></a>	 ॥१५॥</p>
			<p class="verse">न तन्मनसि कर्तव्यं पुत्र यद् द्यूतकारितम् ।<br class="calibre1" />द्रौपद्याश्च परिक्लेशं न चिन्तयितुमर्हसि	 ॥१६॥</p>
			<p class="verse">ये चान्येऽपि परिक्लेशा युष्माकं ज्ञातिकारिताः ।<br class="calibre1" />सङ्ग्रामेष्वथवाऽन्यत्र न तान् संस्मर्तुमर्हसि	 ॥१७॥</p>
			<p class="verse"><sup class="calibre7"><a {http://www.idpf.org/2007/ops}type="noteref" href="#calibre_link-10" class="calibre8">*</a></sup>समागच्छ यथान्यायं राज्ञा दुर्योधनेन वै ।<br class="calibre1" />स्वर्गोऽयं नेह वैराणि भवन्ति मनुजाधिप	 ॥१८॥</p>
			<p class="text-center1">वैशम्पायनः</p>
			<p class="verse">नारदेनैवमुक्तस्तु कुरुराजो युधिष्ठिरः ।<br class="calibre1" />भ्रातॄन् पप्रच्छ मेधावी वाक्यमेतदुवाच ह	 ॥१९॥</p><div class="calibre"><a id="calibre_link-198" class="calibre5"></a></div>
			<p class="verse">यदि दुर्योधनस्यैते वीरलोकाः सनातनाः ।<br class="calibre1" />अधर्मज्ञस्य पापस्य पृथिवीसुहृदद्रुहः	 ॥२०॥</p>
			<p class="calibre6">(ल) <span class="calibre4">यदि दुर्योधनस्यैते वीरलोकाः सनातना</span> इत्यत्र युद्धे आभिमुख्येन मृतानां वीराणां किञ्चित्कालं सुखभोगाय स्वर्गादर्वाक् अन्तरिक्षादुपरि कृता ये लोकाः ते <span class="calibre4">वीरलोकाः</span> ।</p>
			<p class="verse">यत्कृते पृथिवी नष्टा सहया सनरद्विपा ।<br class="calibre1" />वयं च मन्युना दग्धा वैरं प्रतिचिकीर्षवः	 ॥२१॥</p>
			<p class="verse">ये ते वीरा महात्मानो भ्रातरो मे महाव्रताः ।<br class="calibre1" />सत्यप्रतिज्ञा<a id="calibre_link-199" class="calibre5"></a> लोकस्य शूरा वै सत्यवादिनः	 ॥२२॥</p>
			<p class="verse">तेषामिदानीं के लोका द्रष्टुमिच्छामि तानहम्	 ॥२३॥</p>
			<p class="verse">कर्णं चैव महात्मानं कौन्तेयं सत्यसङ्गरम् ।<br class="calibre1" />धृष्टद्युम्नं सात्यकिं च धृष्टद्युम्नस्य चात्मजान्	 ॥२४॥</p>
			<p class="verse">ये च शस्त्रैर्वधं प्राप्ताः क्षत्रधर्मेण पार्थिवाः ।<br class="calibre1" />क्वनु ते पार्थिवान् ब्रह्मन्नैतान् पश्यामि नारद	 ॥२५॥</p>
			<p class="verse">विराटद्रुपदौ चैव धृष्टकेतुमुखांश्च तान् ।<br class="calibre1" />शिखण्डिनं च पाञ्चाल्यं द्रौपदेयांश्च सर्वशः ।<br class="calibre1" />अभिमन्युं<a id="calibre_link-200" class="calibre5"></a> च दुर्धर्षं द्रष्टुमिच्छामि नारद	 ॥२६॥</p>
			<p class="authorline">इति श्रीमन्महाभारते शतसहस्रिकायां संहितायां वैयासिक्याम् स्वर्गारोहणपर्वणि <br class="calibre1" />युधिष्ठिरेण दुर्योधनदर्शनानन्तरं नारदेह सह सम्भाषणं नाम प्रथमोऽध्यायः ॥१॥<br class="calibre1" />&ndash;&ndash;०&ndash;&ndash;</p>
		</section>
		<section class="level1" id="calibre_link-201">
			<h2 class="level2-title" {http://www.idpf.org/2007/ops}type="title">२. द्वितीयोऽध्यायः</h2>
			<p class="text-center2">स्वर्गे कर्णादिबन्धुजनानपश्यता युधिष्ठिरेण देवान् प्रति यत्र कुत्रापि बन्धुजनैः सहैव स्वस्य निवासेच्छानिवेदनम् । देवैर्युधिष्ठिराय बन्धुजनप्रदर्शनं चोदितेन देवदूतेन<a id="calibre_link-202" class="calibre5"></a> तस्य नरकदेशप्रापणम् । दुर्दर्शनरकदर्शनासहिष्णुतया सह दूतेन प्रतिनिवर्तमानेन युधिष्ठिरेण श्रुतपूर्वकण्ठध्वनिनिश्रवणम् । ततो युधिष्ठिरपृष्टैस्तैस्तं प्रति स्वेषां कर्ण- भीमादित्वकथनम् । ततस्तेन दूतं प्रति इन्द्रे स्वस्य तत्समीपं प्रत्यनागमनचोदना । दूतेनेन्द्रे युधिष्ठिरचिकीर्षितनिवेदनम् ।</p>
			<p class="text-center1">युधिष्ठिरः</p>
			<p class="verse">नेह पश्यामि विबुधा राधेयममितौजसम् ।<br class="calibre1" />भ्रातरौ च महात्मानौ युधामन्यूत्तमौजसौ	 ॥१॥</p>
			<p class="verse">जुहुवुर्ये<a id="calibre_link-203" class="calibre5"></a> शरीराणि रणवह्नौ महारथाः ।<br class="calibre1" />राजानो राजपुत्राश्च ये मदर्थे हता रणे<sup class="calibre7"><a {http://www.idpf.org/2007/ops}type="noteref" href="#calibre_link-11" class="calibre8">*</a></sup>	 ॥२॥</p>
			<p class="verse">क्व ते महारथाः सर्वे शार्दूलसमविक्रमाः ।<br class="calibre1" />तैरप्ययं जितो लोकः कच्चित् पुरुषसत्तमैः	 ॥३॥</p>
			<p class="verse">यदि लोकानिमान् प्राप्तास्ते च सर्वे महारथाः ।<br class="calibre1" />स्थितं वित्त हि मां देवाः सहितं तैर्महात्मभिः	 ॥४॥</p>
			<p class="verse">कच्चिन्न तैरवाप्तोऽयं नृपैर्लोकोऽक्षयः शुभः ।<br class="calibre1" />न तैरहं विना वत्स्ये भ्रातृभिर्ज्ञातिभिस्तथा	 ॥५॥</p>
			<p class="verse">मातुर्हि वचनं श्रुत्वा तदा सलिलकर्मणि<a id="calibre_link-204" class="calibre5"></a> ।<br class="calibre1" />कर्णस्य क्रियतां तोयमिति तप्यामि तेन वै	 ॥६॥</p>
			<p class="verse">इदं च परितप्यामि पुनःपुनरहं सुराः ।<br class="calibre1" />यन्मातुः सदृशौ पादौ तस्याहममितात्मनः	 ॥७॥</p>
			<p class="verse">दृष्ट्वैव तं नानुगतः कर्णं परबलार्दनम् ।<br class="calibre1" />न ह्यस्मान् कर्णसहितान् जयेच्छक्रोऽपि संयुगे	 ॥८॥</p>
			<p class="verse">तमहं यत्रतत्रस्थं द्रष्टुमिच्छामि सूर्यजम् ।<br class="calibre1" />अविज्ञातो मया योसौ घातितः सव्यसाचिना	 ॥९॥</p>
			<p class="verse">भीमं च भीमविक्रान्तं प्राणेभ्योऽपि प्रियं मम ।<br class="calibre1" />अर्जुनं चेन्द्रसङ्काशं यमौ चैव<a id="calibre_link-205" class="calibre5"></a> यमोपमौ	 ॥१०॥</p>
			<p class="verse">द्रष्टुमिच्छामि तां चाहं पाञ्चालीं धर्मचारिणीम् ।<br class="calibre1" />न चेह स्थातुमिच्छामि सत्यमेवं ब्रवीमि वः	 ॥११॥</p>
			<p class="verse">किं मे भ्रातृविहीनस्य स्वर्गेण सुरसत्तमाः ।<br class="calibre1" />यत्र ते मम स स्वर्गो नायं स्वर्गो मतो मम	 ॥१२॥</p>
			<p class="text-center1">देवाः</p>
			<p class="verse">यदि वै तत्र ते श्रद्धा गम्यतां तत्र माचिरम् ।<br class="calibre1" />प्रिये हि तव वर्तामो देवराजस्य शासनात्	 ॥१३॥</p>
			<p class="text-center1">वैशम्पायनः</p>
			<p class="verse">इत्युक्त्वा तं ततो देवा देवदूतमुपादिशन् ।<br class="calibre1" />युधिष्ठिरस्य सुहृदो दर्शयेति<a id="calibre_link-206" class="calibre5"></a> परन्तप	 ॥१४॥</p>
			<p class="verse">ततः कुन्तीसुतो राजा देवदूतश्च जग्मतुः ।<br class="calibre1" />सहितौ राजशार्दूल यत्र ते पुरुषर्षभाः	 ॥१५॥</p>
			<p class="verse">अग्रतो देवदूतश्च ययौ राजा च पृष्ठतः ।<br class="calibre1" />पन्थानमशुभं दुर्गं सेवितं पापकर्मभिः	 ॥१६॥</p>
			<p class="verse">तमसा संवृतं घोरं <sup class="calibre7"><a {http://www.idpf.org/2007/ops}type="noteref" href="#calibre_link-12" class="calibre8">*</a></sup>केशकङ्कालसङ्कुलम् ।<br class="calibre1" />युक्तं पापकृतां गन्धैर्मांसशोणितकर्दमम्	 ॥१७॥</p>
			<p class="calibre6"><span class="calibre4">(ल) केशकङ्कालसङ्कुलम्</span> इत्यत्र <span class="calibre4">कङ्कालः</span> शरीरास्थ्नि,‘शरीरास्थ्नि कङ्कालः पृष्ठास्थ्नि तु कशेरुकः’ इत्यमरः । </p>
			<p class="verse">दंशोत्पातकभल्लूकमक्षिकामशका<a id="calibre_link-207" class="calibre5"></a>वृतम् ।<br class="calibre1" />इतश्चेतश्च कुणपैः समन्तात् परिवारितम्	 ॥१८॥</p>
			<p class="verse">अस्थिकेशसमाकीर्णं कृमिकीटसमाकुलम् ।<br class="calibre1" />ज्वलनेन प्रदीप्तेन समन्तात् परिवेष्टितम्<sup class="calibre7"><a {http://www.idpf.org/2007/ops}type="noteref" href="#calibre_link-13" class="calibre8">*</a></sup>	 ॥१९॥</p>
			<p class="verse">अयोमुखैश्च <sup class="calibre7"><a {http://www.idpf.org/2007/ops}type="noteref" href="#calibre_link-14" class="calibre8">*</a></sup>काकोलैर्गृध्रैश्च समभिद्रुतम् ।<br class="calibre1" />सूचीमुखैस्तथा प्रेतैर्विन्ध्यशैलोपमैर्वृतम्	 ॥२०॥</p>
			<p class="calibre6"><span class="calibre4">(ल) अयोमुखैश्च काकोलैः</span> इत्यत्र <span class="calibre4">काकोलः</span> द्रोणकाकः । ‘द्रोणकाकस्तु काकोलः’ इत्यमरः ।</p>
			<p class="verse">मेदोरुधिरयुक्तैश्च च्छिन्नबाहूरुपाणिभिः ।<br class="calibre1" />निकृत्तोदरपादैश्च तत्र तत्र<a id="calibre_link-208" class="calibre5"></a> प्रवेशितैः	 ॥२१॥</p>
			<p class="verse">स तत्कुणपदुर्गन्धमशिवं रोमहर्षणम् ।<br class="calibre1" />जगाम राजा धर्मात्मा मध्ये बहु विचिन्तयन्	 ॥२२॥</p>
			<p class="verse">ददर्शोष्णोदकैः पूर्णं नदीं चापि सुदुर्गमाम् ।<br class="calibre1" />असिपत्रवनं चैव निशितं क्षुरसंवृतम्	 ॥२३॥</p>
			<p class="verse">करम्भवालुकास्तप्ता आयसीश्च शिलाः पृथक् ।<br class="calibre1" />लोहकुम्भीश्च तैलस्य क्वाथ्यमानाः समन्ततः	 ॥२४॥</p>
			<p class="verse">कूटशाल्मलिकं चापि दुःस्पर्शं तीक्ष्णकण्टकम् ।<br class="calibre1" />ददर्शान्याश्च कौन्तेयो यातनाः पापकर्मिणाम्	 ॥२५॥</p>
			<p class="verse">स तं दुर्गन्धमालक्ष्य<a id="calibre_link-209" class="calibre5"></a> देवदूतमुवाच ह ।<br class="calibre1" />कियदध्वानमस्माभिर्गन्तव्यमिममीदृशम्	 ॥२६॥</p>
			<p class="verse">क्व च ते भ्रातरो मह्यं तन्ममाख्यातुमर्हसि ।<br class="calibre1" />देशोऽयं कश्च देवानामेतदिच्छामि वेदितुम्	 ॥२७॥</p>
			<p class="verse">स सन्निववृते श्रुत्वा धर्मराजस्य भाषितम् ।<br class="calibre1" />देवदूतोऽब्रवीच्चैनमेतावद्गमनं तव	 ॥२८॥</p>
			<p class="verse">निवर्तितव्यो हि मया तथाऽस्म्युक्तो दिवौकसैः ।<br class="calibre1" />यदि श्रान्तोसि राजेन्द्र त्वमथागन्तुमर्हसि	 ॥२९॥</p>
			<p class="verse">युधिष्ठिरस्तु निर्विण्णस्तेन गन्धेन मूर्छितः ।<br class="calibre1" />निवर्तने<a id="calibre_link-210" class="calibre5"></a> धृतमनाः पर्यावर्तत भारत	 ॥३०॥</p>
			<p class="verse">स सन्निवृत्तो धर्मात्मा दुःखशोकसमाहतः<sup class="calibre7"><a {http://www.idpf.org/2007/ops}type="noteref" href="#calibre_link-15" class="calibre8">*</a></sup> ।<br class="calibre1" />शुश्राव तत्र वदतां दीना वाचः समन्ततः	 ॥३१॥</p>
			<p class="verse">भो भो धर्मज राजर्षे पुण्याभिजन पाण्डव ।<br class="calibre1" />अनुग्रहार्थमस्माकं तिष्ठ तावन्मुहूर्तकम्	 ॥३२॥</p>
			<p class="verse">आयाति त्वयि दुर्धर्षे वाति पुण्यः समीरणः ।<br class="calibre1" />तव गन्धानुगस्तात येनास्मान् सुखमागमत्	 ॥३३॥</p>
			<p class="verse">ते वयं पार्थ दीर्घस्य कालस्य पुरुषर्षभ ।<br class="calibre1" />सुखमासादयिष्यामस्त्वां दृष्ट्वा राजसत्तम	 ॥३४॥</p>
			<p class="verse"><a id="calibre_link-211" class="calibre5"></a>सन्तिष्ठस्व महाबाहो मुहूर्तमिह भारत ।<br class="calibre1" />त्वयि तिष्ठति कौरव्य यातनाऽस्मान्न बाधते	 ॥३५॥</p>
			<p class="verse">एवं बहुविधा वाचः कृपणा वेदनावताम् ।<br class="calibre1" />तस्मिन् देशे स शुश्राव समन्ताद् वदतां नृप	 ॥३६॥</p>
			<p class="verse">तेषां तु वचनं श्रुत्वा दयावान् दीनभाषिणाम् ।<br class="calibre1" />अहो कृच्छ्रमिति प्राह तस्थौ स च युधिष्ठिरः	 ॥३७॥</p>
			<p class="verse">स ता गिरः पुरस्ताद् वै श्रुतपूर्वाः पुनःपुनः ।<br class="calibre1" />ग्लानानां दुःखितानां च नाभ्यजानत पाण्डवः	 ॥३८॥</p>
			<p class="verse">अबुद्ध्यमानस्ता वाचो धर्मपुत्रो<a id="calibre_link-212" class="calibre5"></a> युधिष्ठिरः ।<br class="calibre1" />उवाच के भवन्तो वै किमर्थमिह तिष्ठथ	 ॥३९॥</p>
			<p class="verse">इत्युक्तास्ते ततः सर्वे समन्तादवभाषिरे ।<br class="calibre1" />कर्णोऽहं भीमसेनोऽहमर्जुनोऽहमिति प्रभो	 ॥४०॥</p>
			<p class="calibre6">(ल) <span class="calibre4">इत्युक्तास्ते ततः सर्वे समन्तादवभाषिरे । कर्णोऽहं भीमसेनोऽ-हमर्जुनोऽहमिति प्रभो</span> इत्यत्र ‘अश्वत्थामा हत इति वद’ इति कृष्ण- वचनमविश्वस्य, उपांशु कुञ्जरश्चेति कथनात्, तत्कालोचितनरकदर्शनाय देवै- स्तदैव कल्पितो नरकः । ‘भ्रातॄन् द्रक्ष्यसि पुत्रांस्त्वमग्रतस्त्रिदिवङ्गत<a id="calibre_link-213" class="calibre5"></a>ान् । कृष्णयाऽनुगतान् वीरान्मा शुचो भरतर्षभ’ इति महाप्रस्थानिके पर्वणि<sup class="calibre7"><a {http://www.idpf.org/2007/ops}type="noteref" href="#calibre_link-16" class="calibre8">*</a></sup> प्रागुक्त- शक्रवचनविरोधात् । ‘भीमोऽहं, कर्णोऽहम् अर्जुनोऽहम्’ इत्यादि वदन्तोऽपि जीवाः धर्मराजस्य नरकयोग्यदुःखदानाय देवैस्तदैव कल्पिताः । अन्यथा भूमे- रधस्तात् विद्यमाननरकस्य कथं स्वर्गमार्गे दर्शनम् (समादर्शनम्)। ‘समागतेषु देवेषु व्यगमत्तत्तमो नृप’ इत्यादि वक्ष्यमाणवचनविरोधाच्च ।</p>
			<p class="verse">नकुलः सहदेवोऽहं धृष्टद्युम्नोऽहमित्युत ।<br class="calibre1" /><a id="calibre_link-214" class="calibre5"></a>द्रौपदी द्रौपदेयाश्च इत्येवं ते विचुक्रशुः	 ॥४१॥</p>
			<p class="verse">ता वाचः स तदा श्रुत्वा तद्देशसदृशीर्नृप ।<br class="calibre1" />ततो विममृशे राजा किन्त्विदं दैवकारितम्	 ॥४२॥</p>
			<p class="verse">किन्तु तत्कलुषं कर्म कृतमेभिर्महात्मभिः ।<br class="calibre1" />कर्णेन द्रौपदेयैर्वा पाञ्चाल्या वा सुमध्यया	 ॥४३॥</p>
			<p class="verse">य इमे पापगन्धेऽस्मिन् देशे सन्ति सुदारुणे ।<br class="calibre1" />नाहं जानामि सर्वेषां दुष्कृतं पुण्यकर्मणाम्	 ॥४४॥</p>
			<p class="verse">किं कृत्वा धृतराष्ट्रस्य पुत्रो राजा सुयोधनः ।<br class="calibre1" />तथा श्रिया युतः<a id="calibre_link-215" class="calibre5"></a> पापैः सह सर्वैः पदानुगैः	 ॥४५॥</p>
			<p class="verse">महेन्द्र इव लक्ष्मीवानास्ते परमपूजितः ।<br class="calibre1" />कस्येदानीं विकारोऽयं य इमे नरकं गताः	 ॥४६॥</p>
			<p class="verse">सर्वे धर्मविदः शूरा सत्यागमपरायणाः ।<br class="calibre1" />क्षत्रधर्मरताः सन्तो यज्वानो भूरिदक्षिणाः	 ॥४७॥</p>
			<p class="verse">किन्नु सुप्तोस्मि जागर्मि <sup class="calibre7"><a {http://www.idpf.org/2007/ops}type="noteref" href="#calibre_link-17" class="calibre8">*</a></sup>चेतयामि न चेतये ।<br class="calibre1" />अहो चित्तविकारोऽयं स्याद्वा मे चित्तविभ्रमः	 ॥४८॥</p>
			<p class="verse">एवं बहुविधं राजा विममर्श युधिष्ठिरः ।<br class="calibre1" />दुःखशोकसमाविष्टश्चिन्ताव्याकुलितेन्द्रियः	 ॥४९॥</p><div class="calibre"><a id="calibre_link-216" class="calibre5"></a></div>
			<p class="verse">क्रोधमाहारयच्चैव तीव्रं धर्मसुतो नृपः ।<br class="calibre1" />देवांश्च गर्हयामास धर्मं चैव युधिष्ठिरः	 ॥५०॥</p>
			<p class="verse">स तीव्रशोकसन्तप्तो देवदूतमुवाच ह ।<br class="calibre1" />गम्यतां यत्र येषां त्वं दूतस्तेषामुपान्तिकम्	 ॥५१॥</p>
			<p class="verse">न ह्यहं तत्र यास्यामि स्थितोस्मीति निवेद्यताम् ।<br class="calibre1" />मत्संश्रयादिमे दूनाः सुखिनो भ्रातरो हि मे	 ॥५२॥</p>
			<p class="verse">इत्युक्तः स तदा दूतः पाण्डुपुत्रेण धीमता ।<br class="calibre1" />जगाम तत्र यत्रास्ते देवराजः <sup class="calibre7"><a {http://www.idpf.org/2007/ops}type="noteref" href="#calibre_link-18" class="calibre8">*</a></sup>शतक्रतुः	 ॥५३॥</p>
			<p class="verse">निवेदयामास च <sup class="calibre7"><a {http://www.idpf.org/2007/ops}type="noteref" href="#calibre_link-19" class="calibre8">*</a></sup>तद्धर्मराजचिकीर्षितम्<a id="calibre_link-217" class="calibre5"></a> ।<br class="calibre1" />यथोक्तं धर्मपुत्रेण सर्वमेव जनाधिप	 ॥५४॥</p>
			<p class="authorline">इति श्रीमन्महाभारते शतसहस्रिकायां संहितायां वैयासिक्याम् स्वर्गारोहणपर्वणि <br class="calibre1" />धर्मराजस्य नरकदर्शनं नाम द्वितीयोऽध्यायः ॥२॥<br class="calibre1" />&ndash;&ndash;०&ndash;&ndash;</p>
		</section>
		<section class="level1" id="calibre_link-218">
			<h2 class="level2-title" {http://www.idpf.org/2007/ops}type="title">महाभारततात्पर्यनिर्णयः<br class="calibre9" />(अध्यायः ३२. श्लोकाः ११३-१२४)</h2>
			<p class="verse1">न ते नृपाद्यापि हि मानुषो गतो भावस्ततो द्वेष्टि सुयोधनादीन् ।<br class="calibre1" />निमज्य तद्विष्णुपदोदकेऽत्र विसृज्य देहं भज देवभावम् ॥</p>
			<p class="verse">सुयोधनाद्या यदिमे सुपापा आरब्धधर्मक्षयमाप्य<a id="calibre_link-219" class="calibre5"></a> नित्ये ।<br class="calibre1" />निश्शेषसौख्योज्झितनित्यदुःखेऽवशाः पतिष्यन्त्यपुनर्निवृत्ताः ॥</p>
			<p class="verse">देवांशजा ये तु समस्तशस्ते स्वमूलरूपं समवाप्य काले ।<br class="calibre1" />स्वतारतम्यानुसृतां विमुक्तिं प्राप्स्यन्ति नात्रापि विचार्यमस्ति ॥</p>
			<p class="verse">इत्युक्त आश्वेव निमज्य गङ्गां धर्मात्मजस्तं प्रविसृज्य देहम् ।<br class="calibre1" />सद्यो बभौ दैवमवाप्य कायं विसृष्टरोषादिसमस्तदोषः ॥</p>
			<p class="verse">स तु प्रपश्यन् स्वजनं समस्तं स्वमूलरूपातिसमीपसंस्थम् ।<br class="calibre1" />ददर्श भीमं च मरुत्समीपे मध्ये<a id="calibre_link-220" class="calibre5"></a> ज्वलन्तं मरुतां गणस्य ॥</p>
			<p class="verse">ददर्श कृष्णामपि तत्समीपे श्रिया ज्वलन्तीं समतीत्य चान्याः ।<br class="calibre1" />स्प्रष्टुं च संस्कारवशादियेष निषिध्य तं प्राह सुराधिराजः ॥</p>
			<p class="verse">एषा हि साक्षाज्जगतां प्रियस्य प्राणात्मनो जीववरेश्वरस्य ।<br class="calibre1" />प्राणप्रिया श्रीरिति नाम यस्याः शमात्मकेऽस्मिन् रमते यदेषा ॥</p>
			<p class="verse">युष्मच्चतुर्देहगतस्य वायोर्वायुप्रिया भीमतनोस्तथैव ।<br class="calibre1" />भोगाय सृष्टा पुरुषोत्तमेन युष्मत्प्रियार्थं भवतां च दारैः ॥</p>
			<p class="verse">प्रीतिस्ततो<a id="calibre_link-221" class="calibre5"></a> ह्यभ्यधिका बभूव भीमस्य चास्यास्तदनु स्म पार्थे ।<br class="calibre1" />ततो भवत्स्वेव यथाक्रमेण गुणानुसारेण समीरणस्य ॥</p>
			<p class="verse">एषा हि सा शुद्धतनुः प्रजाता शच्यादियोगापगताऽग्र्यदेहा ।<br class="calibre1" />यूयं च सर्वे मरुतो विशेषसंयोगहीनाः स्वशरीरसंस्थाः ॥</p>
			<p class="verse">स्पर्शेऽपि नास्याः पवमानपत्न्याः सुपूतताऽलं भवतामिदानीम् ।<br class="calibre1" />न चोत्तरत्रापि भवेत् कथञ्चिद् दिवौकसां मानुषदेहिनो यथा ॥</p>
			<p class="verse">इतीरितं तं प्रतिसन्निवृत्तं विनाशयन् मानुषवासनां स्वयम् ।<br class="calibre1" />समाश्लिषच्छुद्धतनुः<a id="calibre_link-222" class="calibre5"></a> स्तनोत्थो धर्मो हरेः सोऽभवदाशु तत्समः ॥</p>
		</section>
		<section class="level1" id="calibre_link-223">
			<h2 class="level2-title" {http://www.idpf.org/2007/ops}type="title">३. तृतीयोऽध्यायः</h2>
			<p class="text-center2">तत्रैवावस्थानपरीक्षया परितुष्टेषु यमेन्द्रादिषु युधिष्ठिरसमीपमुपागतेषु तद् दृष्टपूर्वनरकादीनां क्षणेनान्तर्धानम् । धर्मेण युधिष्ठिरं प्रति सप्रशंसनं तद्दृष्टनरकस्य परीक्षणायेन्द्रमायासृष्टत्वकथनम् । ततो युधिष्ठिरेण गङ्गायामवगाहनान्मानुष- शरीरपरित्यागपूर्वकं दिव्यशरीरपरिग्रहणेन महर्ष्यादिभिः स्तूयमानेन सता सहदेवै- र्भ्रात्राद्यधिष्ठितदिव्यस्थान<a id="calibre_link-224" class="calibre5"></a>गमनम् ।</p>
			<p class="text-center1">वैशम्पायनः</p>
			<p class="verse">स्थिते मुहूर्ते पार्थे तु धर्मराजे युधिष्ठिरे ।<br class="calibre1" />आजग्मुस्तत्र कौरव्य देवाः शक्रपुरोगमाः	 ॥१॥</p>
			<p class="verse">स्वयं विग्रहवान् धर्मो राजानं सम्परीक्ष्य तम् ।<br class="calibre1" />तत्राजगाम यत्रासौ कुरुराजो युधिष्ठिरः	 ॥२॥</p>
			<p class="verse">तेषु भासुरदेहेषु पुण्याभिजनकर्मसु ।<br class="calibre1" />समागतेषु देवेषु व्यगमत् तत्तमो नृप	 ॥३॥</p>
			<p class="verse">नापश्यत च तास्तत्र यातनाः पापकर्मणाम् ।<br class="calibre1" />नदी वैतरणी चैव कूटशाल्मलिना सह	 ॥४॥</p>
			<p class="verse">लोहकुम्भ्यः शिलाश्चैव<a id="calibre_link-225" class="calibre5"></a> नादृश्यन्त भयानकाः ।<br class="calibre1" />विकृतानि शरीराणि यानि तत्र समन्ततः	 ॥५॥</p>
			<p class="verse">ददर्श राजा <sup class="calibre7"><a {http://www.idpf.org/2007/ops}type="noteref" href="#calibre_link-20" class="calibre8">*</a></sup>कौरव्यस्तान् सर्वान् सुमहाप्रभान्	 ॥६॥</p>
			<p class="verse">तत्र वायुः सुखस्पर्शः पुण्यगन्धवहः शिवः ।<br class="calibre1" />ववौ देवसमीपस्थः शीतलोऽतीव भारत	 ॥७॥</p>
			<p class="verse">मरुतः सह शक्रेण वसवश्चाश्विनौ सह ।<br class="calibre1" />साध्या रुद्रास्तथाऽऽदित्या ये चान्येऽपि दिवौकसः	 ॥८॥</p>
			<p class="verse">सर्वे चापि समाजग्मुः सिद्धाश्च परमर्षयः ।<br class="calibre1" />यत्र राजा महातेजा धर्मपुत्रः स्थितोऽभवत्	 ॥९॥</p>
			<p class="verse">ततः शक्रः<a id="calibre_link-226" class="calibre5"></a> सुरपतिः श्रिया परमया युतः ।<br class="calibre1" />युधिष्ठिरमुवाचेदं सान्त्वपूर्वमिदं वचः	 ॥१०॥</p>
			<p class="verse">युधिष्ठिर महाबाहो प्रीता देवगणास्त्वया ।<br class="calibre1" />एह्येहि पुरुषव्याघ्र कृतमेतावता विभो	 ॥११॥</p>
			<p class="verse">सिद्धिः प्राप्ता महाबाहो लोकाश्चाप्यक्षयास्तव ।<br class="calibre1" />(भ्रातॄणां सुहृदां चैव गतिर्नित्या सुपूजिता	 ॥१२॥)<sup class="calibre7"><a {http://www.idpf.org/2007/ops}type="noteref" href="#calibre_link-21" class="calibre8">*</a></sup> </p>
			<p class="verse">न च मन्युस्त्वया कार्यः शृणु चेदं वचो मम ।<br class="calibre1" />अवश्यं नरकस्तात द्रष्टव्यः सर्वराजभिः	 ॥१३॥</p>
			<p class="verse">शुभानामशुभानां च द्वौ राशी पुरुषर्षभ<a id="calibre_link-227" class="calibre5"></a> ।<br class="calibre1" />यः पूर्वं सुकृतं भुङ्क्ते पश्चान्निरयमेति सः	 ॥१४॥</p>
			<p class="verse">पूर्वं निरयभाग्यश्च<sup class="calibre7"><a {http://www.idpf.org/2007/ops}type="noteref" href="#calibre_link-22" class="calibre8">*</a></sup> पश्चात् स्वर्गमुपैति सः ।<br class="calibre1" />भूयिष्ठपापकर्मा यः स पूर्वं स्वर्गमश्नुते	 ॥१५॥</p>
			<p class="verse">भूयिष्ठशुभकर्मा <sup class="calibre7"><a {http://www.idpf.org/2007/ops}type="noteref" href="#calibre_link-23" class="calibre8">*</a></sup>तु पूर्वं नरकमृच्छति ।<br class="calibre1" />तेन त्वमेवं गमितो मया श्रेयोर्थिना नृप	 ॥१६॥</p>
			<p class="calibre6">(ल) ‘यः पूर्वं सुकृतं भुङ्क्ते पश्चान्निरयमेति सः । भूयिष्ठपापकर्मा यः स पूर्वं स्वर्गमश्नुते’ इति शक्रवचनं दुर्योधनकटाक्षेण । ‘पूर्वं निरयभाग्यश्च पश्चात्<a id="calibre_link-228" class="calibre5"></a> स्वर्ग- मुपैति सः । भूयिष्ठशुभकर्मा तु पूर्वं नरकमृच्छति’ इति शक्रवचनं धर्मराज- कटाक्षेणेति ज्ञेयम् ।</p>
			<p class="verse">व्याजेन हि त्वया द्रोण उपचीर्णः सुतं प्रति ।<br class="calibre1" />व्याजेनैव ततो राजन् दर्शितो नरकस्तव	 ॥१७॥</p>
			<p class="calibre6">(ल) <span class="calibre4">व्याजेन हि त्वया द्रोण उपचीर्णः सुतं प्रति</span> इत्यत्र यद्यपि अश्वत्थामा हतः, उपांशु कुञ्जरश्चेति कथनान्न व्याजोऽस्ति धर्मराजस्य, तथापि कृष्णवाक्ये व्याजत्वबुद्धिकरणमेव व्याज इति ज्ञेयम् ।</p>
			<p class="verse">यथैव त्वं<a id="calibre_link-229" class="calibre5"></a> तथा भीमस्तथा पार्थो यमौ तथा ।<br class="calibre1" />द्रौपदी च तथा कृष्णा व्याजेन नरकं गताः	 ॥१८॥</p>
			<p class="verse">आगच्छ नरशार्दूल मुक्तास्ते चैव कल्मषात्	 ॥१९॥</p>
			<p class="calibre6">(ल) <span class="calibre4">व्याजेन नरकं गता</span> इत्यत्र तव व्याजेन नरकं गता इव तेन दर्शिताः, न तु तेषां नरकोऽस्तीति भावः । अन्यथा ‘न च ते भ्रातरः पञ्च नरकस्था विशाम्पते । मायैषा देवराजेन महेन्द्रेण प्रयोजिता’ इति ‘न सव्यसाची भीमो वा, यमौ वा पुरुषर्षभौ । कर्णो वा सत्यवाक्छूरो नरकार्हा विशाम्पते<a id="calibre_link-230" class="calibre5"></a> । न कृष्णा राजपुत्री च नरकार्हा युधिष्ठिरः’ इति च विस्पष्टवचनविरोधः । अतो भारतहृदयं भारतीपतिरेव वेद नान्य इति ज्ञेयम् ।</p>
			<p class="verse">स्वपक्ष्याश्चैव ये तुभ्यं पार्थिवा निहता रणे ।<br class="calibre1" />सर्वे स्वर्गमनुप्राप्तास्तान् पश्य भरतर्षभ	 ॥२०॥</p>
			<p class="verse">कर्णश्चैव महेष्वासः सर्वशस्त्रभृतांवरः ।<br class="calibre1" />स गतः परमां सिद्धिं यदर्थं परितप्यसे	 ॥२१॥</p>
			<p class="verse">तं पश्य पुरुषव्याघ्रमादित्यतनयं विभो ।<br class="calibre1" />स्वस्थानस्थं महाबाहो जहि शोकं नरर्षभ	 ॥२२॥</p>
			<p class="verse"><a id="calibre_link-231" class="calibre5"></a>भ्रातॄन् पुत्रांस्तथा पश्य स्वपक्ष्यांश्चैव पार्थिवान् ।<br class="calibre1" />स्वं स्वं स्थानमनुप्राप्तान् व्येतु ते मानसो ज्वरः	 ॥२३॥</p>
			<p class="verse">कृच्छ्रं पूर्वं चानुभूय इतःप्रभृति कौरव ।<br class="calibre1" />विहरस्व मया सार्धं गतशोको निरामयः	 ॥२४॥</p>
			<p class="verse">कर्मणां तात पुण्यानां ज्ञानानां तपसां स्वयम् ।<br class="calibre1" />दानानां च महाबाहो फलं प्राप्नुहि पार्थिव	 ॥२५॥</p>
			<p class="verse">उपर्युपरि राज्ञां हि तव लोका युधिष्ठिर ।<br class="calibre1" />हरिश्चन्द्रसमः पार्थ येषु त्वं विहरिष्यसि	 ॥२६॥</p>
			<p class="verse">मान्धाता<a id="calibre_link-232" class="calibre5"></a> यत्र राजर्षिर्यत्र राजा भगीरथः ।<br class="calibre1" />दौष्यन्तिर्यत्र भरतस्तत्र त्वं विहरिष्यसि	 ॥२७॥</p>
			<p class="verse">एषा देवनदी पुण्या पार्थ त्रैलोक्यपावनी ।<br class="calibre1" />आकाशगङ्गा राजेन्द्र तत्राप्लुत्य गमिष्यसि	 ॥२८॥</p>
			<p class="verse">अत्र स्नातस्य भावस्ते मानुषो विगमिष्यति ।<br class="calibre1" />गतशोको निरायासो मुक्तवैरो भविष्यसि	 ॥२९॥</p>
			<p class="verse">एवं ब्रुवति देवेन्द्रे कौरवेन्द्रं युधिष्ठिरम् ।<br class="calibre1" />धर्मो विग्रहवान् <sup class="calibre7"><a {http://www.idpf.org/2007/ops}type="noteref" href="#calibre_link-24" class="calibre8">*</a></sup>साक्षादुवाच सुतमात्मनः	 ॥३०॥</p>
			<p class="verse">भो भो राजन् महाप्राज्ञ प्रीतोस्मि<a id="calibre_link-233" class="calibre5"></a> तव पुत्रक ।<br class="calibre1" />मद्भक्त्या सत्यवाक्यैश्च क्षमया च दमेन च	 ॥३१॥</p>
			<p class="verse">एषा तृतीया जिज्ञासा तव राजन् कृता मया ।<br class="calibre1" />न शक्यसे चालयितुं स्वभावात् पार्थ हेतुभिः	 ॥३२॥</p>
			<p class="verse">अद्य त्वां देवगन्धर्वा दिव्याश्चाप्सरसो दिवि ।<br class="calibre1" />उपसेवन्तु कल्याणं विरजोम्बरभूषणाः	 ॥३३॥</p>
			<p class="verse">राजसूयजितान् लोकानश्वमेधाभिनिर्मितान् ।<br class="calibre1" />प्राप्नुहि त्वं महाबाहो तपसश्च महाफलम्	 ॥३४॥</p>
			<p class="verse">पूर्वं परीक्षितो हि त्वं प्रश्नाद् द्वैतवने मया ।<br class="calibre1" />अरणीसहितस्यार्थे<a id="calibre_link-234" class="calibre5"></a> तच्च निस्तीर्णवानसि	 ॥३५॥</p>
			<p class="verse">सोदर्येषु विनष्टेषु द्रौपद्या तत्र भारत ।<br class="calibre1" />श्वरूपधारिणा तत्र पुनस्त्वं मे परीक्षितः	 ॥३६॥</p>
			<p class="verse">इदं तृतीयं भ्रातॄणामर्थे यत्स्थातुमिच्छसि ।<br class="calibre1" />विशुद्धोसि महाभाग सुखी विगतकल्मषः	 ॥३७॥</p>
			<p class="verse">न च ते भ्रातरः पार्थ नरकार्हा विशाम्पते ।<br class="calibre1" />मायैषा देवराजेन महेन्द्रेण प्रयोजिता	 ॥३८॥</p>
			<p class="verse">अवश्यं नरका पार्थ द्रष्टव्याः सर्वराजभिः ।<br class="calibre1" />ततस्त्वया प्राप्तमिदं मुहूर्तं दुःखमुत्तमम्	 ॥३९॥</p>
			<p class="verse"><a id="calibre_link-235" class="calibre5"></a>न सव्यसाची भीमो वा यमौ वा पुरुषर्षभौ ।<br class="calibre1" />कर्णो वा सत्यवाक् शूरो नरकार्हा विशाम्पते<sup class="calibre7"><a {http://www.idpf.org/2007/ops}type="noteref" href="#calibre_link-25" class="calibre8">*</a></sup>	 ॥४०॥</p>
			<p class="verse">न कृष्णा राजपुत्री च नरकार्हा कथञ्चन ।<br class="calibre1" />एह्येहि भरतश्रेष्ठ पश्य <sup class="calibre7"><a {http://www.idpf.org/2007/ops}type="noteref" href="#calibre_link-26" class="calibre8">*</a></sup>चेमां त्रिलोकगाम्	 ॥४१॥</p>
			<p class="text-center1">वैशम्पायनः</p>
			<p class="verse">एवमुक्तः स राजर्षिस्तव पूर्वपितामहः ।<br class="calibre1" />जगाम सह धर्मेण सर्वैश्च त्रिदिवालयैः	 ॥४२॥</p>
			<p class="verse">गङ्गां देवनदीं पुण्यां पावनीमृषिसंस्तुताम् ।<br class="calibre1" />अवगाह्य ततो राजा तनुं तत्याज मानुषीम्	 ॥४३॥</p>
			<p class="verse">ततो दिव्यवपुर्भूत्वा<a id="calibre_link-236" class="calibre5"></a> धर्मराजो युधिष्ठिरः ।<br class="calibre1" />निर्वैरो गतसन्तापो जले तस्मिन् समाप्लुतः	 ॥४४॥</p>
			<p class="verse">ततो ययौ वृतो देवैः कुरुराजो युधिष्ठिरः ।<br class="calibre1" />धर्मेण सहितो धीमांस्तूयमानो महर्षिभिः	 ॥४५॥</p>
			<p class="verse">यत्र ते पुरुषव्याघ्राः शूरा विगतमन्यवः ।<br class="calibre1" />पाण्डवा धार्तराष्ट्राश्च स्वानि स्थानानि भेजिरे	 ॥४६॥</p>
			<p class="authorline">इति श्रीमन्महाभारते शतसहस्रिकायां संहितायां वैयासिक्यां <br class="calibre1" />स्वर्गारोहणपर्वणि युधिष्ठिरस्य मन्दाकिन्यां स्नात्वा मानुषदेहं <br class="calibre1" />त्यक्त्वा यमधर्मादिदेवैः<a id="calibre_link-237" class="calibre5"></a> सह स्वर्गारोहणं नाम तृतीयोऽध्यायः ॥३॥<br class="calibre1" />&ndash;&ndash;०&ndash;&ndash;</p>
		</section>
		<section class="level1" id="calibre_link-238">
			<h2 class="level2-title" {http://www.idpf.org/2007/ops}type="title">महाभारततात्पर्यनिर्णयः<br class="calibre9" />(अध्यायः ३२. श्लोकाः १२५-१३७)</h2>
			<p class="verse1">ततस्तु पार्था अखिलाः स्वमूलरूपैः सहैवाविविशुर्मुदाऽन्विताः ।<br class="calibre1" />स्वीयानि धामानि ततोऽप्यनूनभोगाः सदारा न्यवसंश्च तत्र ॥</p>
			<p class="verse">तत्रापि कृष्णेन समागमोऽभूत्पुरेव तेषामतितत्पराणाम् ।<br class="calibre1" />चिक्रीड एभिः सहितस्तथैव कृष्णोऽपि तद्वत् सरथोऽर्जुनेन ॥</p>
			<p class="verse">अन्ये च देवांशभवाः समस्ताः स्वमूलरूपैक्यमवापुराशु ।<br class="calibre1" /><a id="calibre_link-239" class="calibre5"></a>कर्मक्षयादेव सुरेतरास्तु पुण्यक्षयं प्राप्य भुवि प्रजाताः ॥</p>
			<p class="verse">चतुःसहस्रं त्रिशतोत्तरं ते संवत्सराणामनुभूय दिव्यान् ।<br class="calibre1" />भोगान् नरत्वेऽपि सदेश्वरोऽहमसज्जगच्चेति धियाऽऽप्नुवंस्तमः ॥</p>
			<p class="verse">दुःखेऽपि तेषामिह तारतम्यं कलेः परं दुःखमिहाखिलाच्च ।<br class="calibre1" />यथा विरिञ्चस्य सुखं परं स्यान्मुक्तौ हरिद्वेषकृतो विशेषः ॥</p>
			<p class="verse">केचित् पिशाचासुरराक्षसत्वमवाप्य विष्णोरपि तत्पराणाम् ।<br class="calibre1" />द्वेषात्तमोऽन्धं त्वरया समाप्नुयुर्देवाः स्वकाले<a id="calibre_link-240" class="calibre5"></a> निजयोग्यमुक्तिम् ॥</p>
			<p class="verse">चतुःसहस्रे त्रिशतोत्तरे गते संवत्सराणां तु कलौ पृथिव्याम् ।<br class="calibre1" />जातः पुनर्विप्रतनुः स भीमो दैत्यैर्निगूढं हरितत्त्वमाह ॥</p>
			<p class="verse">तदैव कृष्णाऽपि भुवि प्रजाता प्रीत्यै हरेरन्धतमस्यपातयत् ।<br class="calibre1" />महासुरान् विष्णुपरार्जुनाद्याः कृते प्रजाता हरितोषणाय ।<br class="calibre1" />पुनश्च ते स्थानमवाप्य सर्वे स्वीयं परान्ते तु विमुक्तिमाप्नुयुः ॥</p>
			<p class="verse">वायुत्वमाप्तः स हनूमदंशो ब्राह्मं पदं प्राप्य वृकोदरश्च ।<br class="calibre1" />वागीश्वरीत्वं<a id="calibre_link-241" class="calibre5"></a> गतयैव कृष्णया सहैव मुक्तिं गमिताऽखिलोत्तमाम् ॥</p>
			<p class="verse">भुवि द्युलोके च विरिञ्चतायां मुक्तौ च ताभ्यामधिकं समस्तात् ।<br class="calibre1" />सन्तोष्यते पूर्णगुणो रमेशः सदैव नित्योर्जितसद्रतिभ्याम् ॥</p>
			<p class="verse">भूषन्नयोधि बभ्रूषु नम्नते बळित्था तद् वपुषे धायि दर्शतम् ।<br class="calibre1" />तां सु ते कीर्तिं मघवन्महित्वेत्यादिसूक्तानि च तत्प्रमाणम् ॥</p>
			<p class="verse">अन्यानि वाक्यानि च वैदिकानि सपञ्चरात्रोक्तिपुराणकानि ।<br class="calibre1" />पृष्टश्च भीष्मोऽत्र युधिष्ठिरेणैतन्मोक्षधर्मेष्वपि<a id="calibre_link-242" class="calibre5"></a> किञ्चिदाह ॥</p>
			<p class="verse">एवं प्रयातेषु सकेशवेषु स्वानेव लोकान् यदुपाण्डवेषु ।<br class="calibre1" />परीक्षिदाद्यास्तु तदन्वयोत्था व्यासानुशिष्टाः पृथिवीमरक्षन् ॥</p>
		</section>
		<section class="level1" id="calibre_link-243">
			<h2 class="level2-title" {http://www.idpf.org/2007/ops}type="title">४. चतुर्थोऽध्यायः</h2>
			<p class="text-center2">युधिष्ठिरेण स्वर्गे निवसतां कृष्णकर्णादीनां दर्शनम् । इन्द्रेण युधिष्ठिराय द्रौपदेयादीनां तत्तत्स्थानगतानां पृथक्पृथक् प्रदर्शनम् ।</p>
			<p class="text-center1">वैशम्पायनः</p>
			<p class="verse">ततो युधिष्ठिरो राजा देवैः सर्षिमरुद्गणैः ।<br class="calibre1" />पूज्यमानो ययौ तत्र यत्र ते कुरुपुङ्गवाः<a id="calibre_link-244" class="calibre5"></a>	 ॥१॥</p>
			<p class="verse">ददर्श तत्र गोविन्दं ब्राह्मेण वपुषाऽन्वितम् ।<br class="calibre1" />तेनैव दृष्टपूर्वेण सादृश्येनैव सूचितम्	 ॥२॥</p>
			<p class="verse">दीप्यमानं स्ववपुषा दिव्यैरस्त्रैरुपस्थितम् ।<br class="calibre1" />चक्रप्रभृतिभिर्घोरैर्दिव्यैः पुरुषविग्रहैः	 ॥३॥</p>
			<p class="verse">उपास्यमानं वीरेण<sup class="calibre7"><a {http://www.idpf.org/2007/ops}type="noteref" href="#calibre_link-27" class="calibre8">*</a></sup> फल्गुनेन सुवर्चसा ।<br class="calibre1" />तथा स्वरूपं कौन्तेयो ददर्श मधुसूदनम्	 ॥४॥</p>
			<p class="verse">तावुभौ पुरुषव्याघ्रौ समुद्वीक्ष्य युधिष्ठिरम् ।<br class="calibre1" />यथावत् प्रतिपेदाते पूजया देवपूजितौ	 ॥५॥</p>
			<p class="verse">अपरस्मिन्नथोद्देशे कर्णं<a id="calibre_link-245" class="calibre5"></a> शस्त्रभृतां वरम् ।<br class="calibre1" />द्वादशादित्यसहितं ददर्श कुरुनन्दनः	 ॥६॥</p>
			<p class="verse">तथापरस्मिन्नुद्देशे मरुद्गणवृतं विभुम् ।<br class="calibre1" />भीमसेनमथापश्यत्तेनैव वपुषाऽन्वितम्	 ॥७॥</p>
			<p class="verse">वायोर्मूर्तिमतः पार्श्वे दिव्यमूर्तिसमन्वितम् ।<br class="calibre1" />श्रिया परमया युक्तं सिद्धिं परमिकां गतम्	 ॥८॥</p>
			<p class="verse">अश्विनोस्तु तथा स्थाने दीप्यमानौ स्वतेजसा ।<br class="calibre1" />नकुलं सहदेवं च ददर्श कुरुनन्दनः	 ॥९॥</p>
			<p class="verse">तथा ददर्श पाञ्चालीं कमलोत्पलमालिनीम् ।<br class="calibre1" />वपुषा स्वर्गमाक्रम्य तिष्ठन्तीमर्कवर्चसम्<a id="calibre_link-246" class="calibre5"></a>	 ॥१०॥</p>
			<p class="calibre6">(ल) <span class="calibre4">तथा ददर्श पाञ्चालीम्</span> इत्यत्र ददर्श मरुल्लोकस्थ भीमसेनसमीपे । द्रौपदीदेहे पञ्चकन्यासहितत्वात् भवतां स्पर्शयोग्या, इदानीं केवलं भारती- रूपत्वात् भीमस्यैव स्प्रष्टुं योग्या, नान्यस्येति भावेनाह &ndash; <span class="calibre4">ततोऽस्य भग- वानिन्द्रः कथयामास देवराट्</span> इत्यादिना ।</p>
			<p class="verse">तत्रैनां सहसा राजा स्पष्ट्रुमैच्छद् युधिष्ठिरः ।<br class="calibre1" />ततोऽस्य भगवानिन्द्रः कथयामास देवराट्	 ॥११॥</p>
			<p class="calibre6">(ल) ‘शंरूपे तु रतेर्वायौ श्रीरित्येव च<a id="calibre_link-247" class="calibre5"></a> कीर्तिता । सैव च द्रौपदी नाम काली चन्द्रेति चोच्यते’ इति वचनात्, भारत्यपि श्रीशब्दवाच्येति भावेनोक्तम्&ndash; <span class="calibre4">श्रीरेषा द्रौपदीरूपा त्वदर्थे मानुषीकृता</span> इति ।</p>
			<p class="verse">श्रीरेषा द्रौपदीरूपा त्वदर्थे <sup class="calibre7"><a {http://www.idpf.org/2007/ops}type="noteref" href="#calibre_link-28" class="calibre8">*</a></sup>मानुषीकृता ।<br class="calibre1" />अयोनिजा लोककान्ता पुण्यगन्धा युधिष्ठिर	 ॥१२॥</p>
			<p class="verse">द्रुपदस्य कुले जाता भवद्भिश्चोपजीविता ।<br class="calibre1" />रत्यर्थं भवतां ह्येषा निर्मिता शूलपाणिना	 ॥१३॥</p>
			<p class="verse">एते पञ्च महाभागा गन्धर्वाः पावकप्रभाः ।<br class="calibre1" />द्रौपद्यास्तनया राजन्<a id="calibre_link-248" class="calibre5"></a> युष्माकममितौजसः	 ॥१४॥</p>
			<p class="verse">पश्य गन्धर्वराजानं धृतराष्ट्रं मनीषिणम् ।<br class="calibre1" />एनं च त्वं विजानीहि भ्रातरं पूर्वजं पितुः	 ॥१५॥</p>
			<p class="verse">अयं ते पूर्वजो भ्राता कौन्तेयः पावकद्युतिः ।<br class="calibre1" />सूर्यपुत्रो रथिश्रेष्ठो राधेय इति विश्रुतः	 ॥१६॥</p>
			<p class="verse">आदित्यसहितो भाति पश्यैनं पुरुषर्षभम्	 ॥१७॥</p>
			<p class="verse">साध्यानामथ देवानां विश्वेषां मरुतामपि ।<br class="calibre1" />गणेषु पश्य राजेन्द्र <sup class="calibre7"><a {http://www.idpf.org/2007/ops}type="noteref" href="#calibre_link-29" class="calibre8">*</a></sup>वृष्ण्यन्धकमहारथान्	 ॥१८॥</p>
			<p class="verse">सात्यकिप्रमुखान् वीरान् भोजांश्चैव महाबलान्<a id="calibre_link-249" class="calibre5"></a>	 ॥१९॥</p>
			<p class="verse">सोमेन सहितं पश्य सौभद्रमपराजितम् ।<br class="calibre1" />अभिमन्युं महेष्वासं निशाकरसमद्युतिम्	 ॥२०॥</p>
			<p class="verse">एष पाण्डुर्महेष्वासः कुन्त्या माद्र्या च सङ्गतः ।<br class="calibre1" />विमानेन सदाऽभ्येति पिता तव ममान्तिकम्	 ॥२१॥</p>
			<p class="verse">वसुभिः सहितं पश्य भीष्मं शान्तनवं नृपम् ।<br class="calibre1" />द्रोणं बृहस्पतेः पार्श्वे गुरुमेनं निशामय	 ॥२२॥</p>
			<p class="verse">एते चान्ये महीपाला योधास्तव च पाण्डव ।<br class="calibre1" />(गन्धर्वसहिता यान्ति यक्षपुण्यजनैस्तथा	 ॥२३॥)<sup class="calibre7"><a {http://www.idpf.org/2007/ops}type="noteref" href="#calibre_link-30" class="calibre8">*</a></sup></p>
			<p class="verse">गुह्यकानां गतिं चापि केचित्<a id="calibre_link-250" class="calibre5"></a> प्राप्ता नराधिपाः ।<br class="calibre1" />त्यक्त्वा देहं जितः स्वर्गः पुण्यवाग्बुद्धिकर्मभिः	 ॥२४॥</p>
			<p class="text-center1">जनमेजयः</p>
			<p class="verse">भीष्मद्रौणौ महात्मानौ धृतराष्ट्रश्च पार्थिवः ।<br class="calibre1" />विराटद्रुपदौ चोभौ शङ्खश्चैवोत्तरस्तथा	 ॥२५॥</p>
			<p class="verse">धृष्टकेतुर्जयत्सेनो राजा चैव स सत्यजित् ।<br class="calibre1" />दुर्योधनसुताश्चैव शकुनिश्चैव सौबलः	 ॥२६॥</p>
			<p class="verse">कर्णपुत्राश्च विक्रान्ता राजा चैव जयद्रथः ।<br class="calibre1" />घटोत्कचादयश्चैव ये चान्ये नानुकीर्तिताः	 ॥२७॥</p>
			<p class="verse">ये चान्ये कीर्तिता वीरा<sup class="calibre7"><a {http://www.idpf.org/2007/ops}type="noteref" href="#calibre_link-31" class="calibre8">*</a></sup> राजानो<a id="calibre_link-251" class="calibre5"></a> दीप्तमूर्तयः ।<br class="calibre1" />स्वर्गे कालं कियन्तं ते तस्थुस्तदपि शंस मे	 ॥२८॥</p>
			<p class="verse">आहोस्विच्छाश्वतं स्थानं तेषां तत्र द्विजोत्तम ।<br class="calibre1" />अन्ते वा कर्मणां कां ते गतिं प्राप्ता नरर्षभाः	 ॥२९॥</p>
			<p class="verse">एतदिच्छाम्यहं श्रोतुं प्रोच्यमानं द्विजोत्तम ।<br class="calibre1" />तपसा हि प्रदीप्तेन सर्वं त्वमनुपश्यसि	 ॥३०॥</p>
			<p class="text-center1">सूतः</p>
			<p class="verse">इत्युक्तः स तु विप्रर्षिरनुज्ञातो महात्मना ।<br class="calibre1" />व्यासेन तस्य नृपतेराख्यातुमुपचक्रमे	 ॥३१॥</p>
			<p class="text-center1">वैशम्पायनः</p>
			<p class="verse">गन्तव्यं कर्मणामन्ते<a id="calibre_link-252" class="calibre5"></a> सर्वेषां मनुजाधिप	 ॥३२॥</p>
			<p class="verse">प्रकृतिं किन्तु सम्यक्त्वं पृच्छैषा यत्प्रयोजिका	 ॥३३॥</p>
			<p class="verse">शृणु गुह्यमिदं राजन् देवानां भरतर्षभ ।<br class="calibre1" />यदुवाच महातेजा दिव्यचक्षुः प्रतापवान्	 ॥३४॥</p>
			<p class="verse">मुनिः पुराणः कौरव्य पाराशर्यो महाव्रतः ।<br class="calibre1" />अगाधबुद्धिः सर्वज्ञो गतिज्ञः सर्वकर्मणाम्	 ॥३५॥</p>
			<p class="verse">(तेनोक्तं कर्मणामन्ते प्रविशन्ति स्विकां तनुम्	 ॥३६॥)<sup class="calibre7"><a {http://www.idpf.org/2007/ops}type="noteref" href="#calibre_link-32" class="calibre8">*</a></sup> </p>
			<p class="verse">वसूनेव महातेजा भीष्मः प्राप महाद्युतिः ।<br class="calibre1" />अष्टावेव हि दृश्यन्ते वसवो भरतर्षभ<a id="calibre_link-253" class="calibre5"></a>	 ॥३७॥</p>
			<p class="verse">बृहस्पतिं विवेशाथ द्रोणो ह्यङ्गिरसां वरम् ।<br class="calibre1" />कृतवर्मा तु हार्दिक्यः प्रविवेश मरुद्गणान्	 ॥३८॥</p>
			<p class="verse">सनत्कुमारं प्रद्युम्नः प्रविवेश यथागतम् ।<br class="calibre1" />धृतराष्ट्रो धनेशस्य लोकान् प्राप दुरासदान्	 ॥३९॥</p>
			<p class="verse">धृतराष्ट्रेण सहिता गान्धारी च यशस्विनी ।<br class="calibre1" />पत्नीभ्यां सहितः पाण्डुर्महेन्द्रसदनं ययौ	 ॥४०॥</p>
			<p class="verse">विराटद्रुपदौ चोभौ धृष्टकेतुश्च पार्थिवः ।<br class="calibre1" />निशठाक्रूरशङ्काश्च भानुः कण्वो विडूरथः	 ॥४१॥</p>
			<p class="calibre6"><span class="calibre4">(ल) निशठाक्रूरशङ्क्षाश्च<a id="calibre_link-254" class="calibre5"></a> भानुः कण्वो विडूरथ</span> इत्यत्र शङ्खकण्व-विडूरथाभिधाः यादवकुमाराः ।</p>
			<p class="verse">भूरिश्रवाः शलश्चैव भूरिश्च पृथिवीपतिः ।<br class="calibre1" />कंसश्चैवोग्रसेनश्च वसुदेवस्तथैव च	 ॥४२॥</p>
			<p class="verse">उत्तरश्च सह भ्रात्रा शङ्खेन नरपुङ्गवः ।<br class="calibre1" />विश्वेषां देवतानां ते विविशुर्नरसत्तमाः	 ॥४३॥</p>
			<p class="verse">यस्तु वर्चा इति ख्यातः सोमपुत्रः बभूव ह ।<br class="calibre1" />सोभिमन्युर्नृसिंहस्य फलगुनस्य सुतोऽभवत्	 ॥४४॥</p>
			<p class="calibre6">(ल) <span class="calibre4">यस्तु वर्चा इति ख्यातः सोमपुत्रः बभूव ह</span> इत्यत्र <span class="calibre4">सोमपुत्रः</span> <a id="calibre_link-255" class="calibre5"></a> सोमस्यांशः बभूव, अंशिनः सकाशान्निसृतो बभूव, सः अभिमन्युरभवत् ।</p>
			<p class="verse">स युद्ध्वा क्षत्रधर्मेण यथा नान्यः पुमान् क्वचित् ।<br class="calibre1" />विवेश सोमं धर्मात्मा कर्मणोन्ते महारथः	 ॥४५॥</p>
			<p class="verse">आविवेश रविं कर्णो निहतः पुरुषर्षभ ।<br class="calibre1" />द्वापरं शकुनिः प्राप धृष्टद्युम्नस्तु पावकम्	 ॥४६॥</p>
			<p class="verse">धृतराष्ट्रात्मजाः सर्वे यातुधानान् प्रपेदिरे ।<br class="calibre1" />धर्ममेवाविशत् क्षत्ता राजा चैव युधिष्ठिरः	 ॥४७॥</p>
			<p class="verse"><sup class="calibre7"><a {http://www.idpf.org/2007/ops}type="noteref" href="#calibre_link-33" class="calibre8">*</a></sup>अनन्तो भगवान् देवः प्रविवेश रसातलम् ।<br class="calibre1" /><a id="calibre_link-256" class="calibre5"></a>पितामहनियोगाद् वै यो योगाद् गामधारयत्	 ॥४८॥</p>
			<p class="verse">यः स नारायणो नाम देवदेवः सनातनः ।<br class="calibre1" />तस्यांशो वासुदेवस्तु <sup class="calibre7"><a {http://www.idpf.org/2007/ops}type="noteref" href="#calibre_link-34" class="calibre8">*</a></sup>कर्मणोन्ते विवेश ह	 ॥४९॥</p>
			<p class="verse">षोडशस्त्रीसहस्राणि वासुदेवपरिग्रहाः ।<br class="calibre1" />अमज्जंस्ताः सरस्वत्यां कालेन जनमेजय	 ॥५०॥</p>
			<p class="verse">तत्र त्यक्त्वा शरीराणि दिवमारुरुहुः पुनः ।<br class="calibre1" />ताश्चैवाप्सरसो भूत्वा वासुदेवमुपाविशन्	 ॥५१॥</p>
			<p class="calibre6">(ल) <span class="calibre4">षोडशस्त्रीसहस्राणि वासुदेवपरिग्रहा</span> इत्यत्र द्वारवत्यां ये कृष्ण-परिग्रहाः ते सरस्वत्यां<a id="calibre_link-257" class="calibre5"></a> तनुं त्यक्त्वा, पुनः <span class="calibre4">दिवं</span> द्योतमानमर्चिर्लोकमारुरुहुः । या गोकुले कृष्णपरिग्रहा गोप्यः ताश्चापि अप्सरसो भूत्वा वासुदेवमुपागमन्निति योजना । </p>
			<p class="verse">हतास्तस्मिन् महायुद्धे ये वीरास्तु महारथाः ।<br class="calibre1" />घटोत्कचादयश्चैव देवान्यक्षांश्च भेजिरे	 ॥५२॥</p>
			<p class="verse">(धृतराष्ट्रात्मजाश्चैव यातुधाना मदोत्कटाः ।)<sup class="calibre7"><a {http://www.idpf.org/2007/ops}type="noteref" href="#calibre_link-35" class="calibre8">*</a></sup><br class="calibre1" />दुर्योधनसहायाश्च पार्थिवा<sup class="calibre7"><a {http://www.idpf.org/2007/ops}type="noteref" href="#calibre_link-36" class="calibre8">*</a></sup> येऽनुकीर्तिताः ।<br class="calibre1" />दानवान् गुह्यकांश्चैव गन्धर्वांश्च तथाऽविशन्	 ॥<br class="calibre1" />प्राप्तास्ते क्रमशो<a id="calibre_link-258" class="calibre5"></a> राजन् सर्वलोकाननुत्तमान्	 ॥५३॥</p>
			<p class="verse">भवनं च महेन्द्रस्य कुबेरस्य च धीमतः ।<br class="calibre1" />वरुणस्य तथा लोकान् विविशुः पुरुषर्षभाः	 ॥५४॥</p>
			<p class="calibre6">(ल) <span class="calibre4">पुरुषर्षभाः</span> ड्ग पुरुषेषु ऋषभाः ड्ग श्रेष्ठाः उत्तमजीवाः, विराटद्रुपद- भीष्मद्रोणाद्याः । अन्यथा ‘धृतराष्ट्रात्मजाश्चैव यातुधाना मदोत्कटाः । दुर्योधन- सहायास्तु पार्थिवा येऽनुकीर्तिताः । ते दानवान् गुह्यकांश्च गन्धर्वांश्च तथाऽ- विशन्’ इति प्रागुक्तयातुधानप्रवेशाख्यगतिविरोधात्<a id="calibre_link-259" class="calibre5"></a> । <span class="calibre4">गुह्यकाः</span> शङ्खचूडाद्या दुर्जीवाः । <span class="calibre4">गन्धर्वाः</span> द्रमिळादयो दुर्जीवाः ।</p>
			<p class="verse">एतत्ते सर्वमाख्यातं विस्तरेण महाद्युते ।<br class="calibre1" />कुरूणां चरितं कृत्स्नं पाण्डवानां च भारत	 ॥५५॥</p>
			<p class="text-center1">सूतः</p>
			<p class="verse">एतच्छ्रुत्वा द्विजश्रेष्ठात् स राजा जनमेजयः ।<br class="calibre1" />विस्मितोऽभवदत्यर्थं यज्ञकर्मान्तरेष्वथ	 ॥५६॥</p>
			<p class="verse">ततः समापयामासुः कर्म तत्तस्य याजकाः ।<br class="calibre1" />आस्तिकश्चाभवत्प्रीतः परिमोक्ष्य भुजङ्गमान्	 ॥५७॥</p>
			<p class="verse">ततो द्विजातीन् सर्वान् तान् दक्षिणाभिरतोषयत्<a id="calibre_link-260" class="calibre5"></a> ।<br class="calibre1" />पूजिताश्चापि ते राज्ञा ततो जग्मुर्यथागतम्	 ॥५८॥</p>
			<p class="verse">विसर्जयित्वा विप्रान् तान् राजाऽपि जनमेजयः ।<br class="calibre1" />हृष्टस्तक्षशिलायाः स पुनरायाद् गजाह्वयम्	 ॥५९॥</p>
			<p class="verse">एतत्ते सर्वमाख्यातं <sup class="calibre7"><a {http://www.idpf.org/2007/ops}type="noteref" href="#calibre_link-37" class="calibre8">*</a></sup>वैशम्पायनकीर्तितम् ।<br class="calibre1" />व्यासाज्ञया समाज्ञातं सर्पसत्रे नृपस्य हि	 ॥६०॥</p>
			<p class="verse">पुण्योऽयमितिहासाख्यः पवित्रं चेदमुत्तमम् ।<br class="calibre1" /><sup class="calibre7"><a {http://www.idpf.org/2007/ops}type="noteref" href="#calibre_link-38" class="calibre8">*</a></sup>व्यासेन मुनिना विप्र चरितं स्तव्यदर्शिना<sup class="calibre7"><a {http://www.idpf.org/2007/ops}type="noteref" href="#calibre_link-39" class="calibre8">*</a></sup>	 ॥६१॥</p>
			<p class="calibre6"><span class="calibre4">(ल) व्यासेन मुनिना विप्र चरितं स्तव्यदर्शिना</span> इत्यत्र <span class="calibre4">स्तव्याः</span><a id="calibre_link-261" class="calibre5"></a> स्तोतुं योग्याः <span class="calibre4">स्तव्या</span> वेदाः, तान् पश्यतीति <span class="calibre4">स्तव्यदर्शी,</span> तेन ।</p>
			<p class="verse">सर्वज्ञेन विधिज्ञेन धर्मज्ञानवता सता ।<br class="calibre1" />अतीन्द्रियेण शुचिना तपसा भावितात्मना	 ॥६२॥</p>
			<p class="verse">ऐश्वर्ये वर्तता चैव साङ्ख्ययोगवता तथा ।<br class="calibre1" />नैकतन्त्रविबुद्धेन दृष्ट्वा दिव्येन चक्षुषा	 ॥६३॥</p>
			<p class="calibre6">(ल) <span class="calibre4">ऐश्वर्ये वर्तता</span> इत्यत्र <span class="calibre4">ऐश्वर्ये</span> अणिमाद्यष्टैश्वर्ये ।</p>
			<p class="verse">कीर्तिं प्रथयता लोके पाण्डवानां महात्मनाम् ।<br class="calibre1" />अन्येषां क्षत्रियाणां च भूरिद्रविणतेजसाम्<a id="calibre_link-262" class="calibre5"></a>	 ॥६४॥</p>
			<p class="verse">क्रीडां च वासुदेवस्य देवदेवस्य शार्ङ्गिणः ।<br class="calibre1" />विश्वेषां देवभागानां जन्मसायुज्यमेव च	 ॥६५॥</p>
			<p class="verse">य इदं शृणुयाद् <sup class="calibre7"><a {http://www.idpf.org/2007/ops}type="noteref" href="#calibre_link-40" class="calibre8">*</a></sup>विद्वान् पर्वसु द्विजसत्तमः ।<br class="calibre1" />धूतपाप्मा जितस्वर्गो ब्रह्मभूयाय गच्छति	 ॥६६॥</p>
			<p class="verse">कार्ष्णं वेदमिमं सर्वं शृणुयाद् यः समाहितः ।<br class="calibre1" />ब्रह्महत्याकृतं पापं तत्क्षणादेव नश्यति	 ॥६७॥</p>
			<p class="verse">यश्चेदं श्रावयेच्छ्राद्धे ब्राह्मणान् पादमन्ततः ।<br class="calibre1" />अक्षय्यमन्नपानं वै पितॄंस्तस्योपतिष्ठते	 ॥६८॥</p>
			<p class="verse">धर्मे<a id="calibre_link-263" class="calibre5"></a> चार्थे च कामे च मोक्षे च भरतर्षभ ।<br class="calibre1" />यदिहास्ति तदन्यत्र यन्नेहास्ति न कुत्रचित् <sup class="calibre7"><a {http://www.idpf.org/2007/ops}type="noteref" href="#calibre_link-41" class="calibre10">(सर्व)</a></sup>	 ॥६९॥</p>
			<p class="verse">(वाच्यते यत्र सततं जयाख्यं भारतं महत् ।<br class="calibre1" />श्रीश्च कीर्तिश्च विद्या च भवन्ति मुदिताः सदा	 ॥७०॥</p>
			<p class="verse">भारतस्य तु वक्तारं ब्रह्मर्षिं च महागुरुम् ।<br class="calibre1" />वैशम्पायनमारोप्य स्वर्णभद्रासनं तदा	 ॥७१॥</p>
			<p class="verse">जनमेजयादिराजान आस्तिकाद्या द्विजातयः ।<br class="calibre1" />धर्मदत्तादिवैश्याश्च सोम्यवंश्यादिशूद्रकाः	 ॥७२॥</p>
			<p class="verse">प्रयुतं चायुतं चेति सहस्रं<a id="calibre_link-264" class="calibre5"></a> शतमित्यपि ।<br class="calibre1" />दशकं चेति निष्काणामानर्चुस्तं महागुरुम्	 ॥७३॥</p>
			<p class="verse">निष्काणां दशकं दत्त्वा मृतपुत्रोऽमृतप्रजः ।<br class="calibre1" />ऊष्मादिव्याधियुक्तश्च शतं दत्त्वा निरामयः	 ॥७४॥</p>
			<p class="verse">सहस्रदानात्सन्तानहीनः सन्तानपुत्रवान् ।<br class="calibre1" />आयुरारोग्यमैश्वर्यं भेजुस्तेऽन्नं च पुत्रकान्	 ॥७५॥</p>
			<p class="verse">सुवर्णं रजतं रत्नं सर्वाण्याभरणानि च ।<br class="calibre1" />सर्वोपकरणैर्युक्तं निधिनिक्षेपसंयुतम्	 ॥७६॥</p>
			<p class="verse">इष्टकाभित्तिसंयुक्तमग्निबाधादिवर्जितम् ।<br class="calibre1" />देवपूजाग्निहोत्रादिपाठार्थगृहसंयु<a id="calibre_link-265" class="calibre5"></a>तम्	 ॥७७॥</p>
			<p class="verse">सान्तर्बहिः संवरणं सप्रासादं सगोगृहम्	 ॥७८॥</p>
			<p class="verse">व्यष्ट्या समष्ट्या वा दद्यात् स्वर्गारोहणपर्वणि ।<br class="calibre1" />निवृत्तिकामो दद्याच्चेत् पुनर्जन्म न विद्यते	 ॥७९॥</p>
			<p class="verse">सकामश्चेद् ब्रह्मकल्पं सुखं ब्रह्मगृहे वसेत्	 ॥८०॥</p>
			<p class="verse">पुराणमुखतो यस्माद् वेदान्तज्ञानमाप्यते ।<br class="calibre1" />स तेन गुरुराख्यातस्तत्पूजा हीशपूजनम्	 ॥८१॥</p>
			<p class="verse">भारतस्य तु वक्तारं श्रोतारं लेखकांस्तदा ।<br class="calibre1" />प्रपूजयन्ति संहृष्टाः सिद्धाश्च परमर्षयः	 ॥८२॥</p><div class="calibre"><a id="calibre_link-266" class="calibre5"></a></div>
			<p class="verse">महाभारतवक्तारं नार्चयन्तीह ये नराः ।<br class="calibre1" />तेषां सर्वक्रियाहानिर्भवेद् देवाः शपन्ति च	 ॥८३॥)<sup class="calibre7"><a {http://www.idpf.org/2007/ops}type="noteref" href="#calibre_link-42" class="calibre8">*</a></sup></p>
			<p class="verse">जयो नामेतिहासोऽयं श्रोतव्यो जयमिच्छता ।<br class="calibre1" />इतिहासमिदं श्रुत्वा पुण्यं सफलमश्नुते	 ॥८४॥</p>
			<p class="verse">राज्ञा राजसुतैश्चैव गर्भिण्या चैव योषिता	 ॥८५॥</p>
			<p class="verse">स्वर्गकामो लभेत्स्वर्गं जयकामो लभेज्जयम् ।<br class="calibre1" />गर्भिणी लभते पुत्रं कन्यां वा बहुभागिनीम्	 ॥८६॥</p>
			<p class="verse">(अनागतश्च मोक्षश्च कृष्णद्वैपायनः प्रभुः ।<br class="calibre1" />सन्दर्भं भारतस्यास्य कृतवान्<a id="calibre_link-267" class="calibre5"></a> धर्मकाम्यया	 ॥८७॥</p>
			<p class="verse">षष्टिं शतसहस्राणि चकारान्यां स संहिताम् ।<br class="calibre1" />त्रिंशच्छतसहस्राणि देवलोके प्रतिष्ठितम्	 ॥८८॥</p>
			<p class="verse">पित्र्ये पञ्चदशं ज्ञेयं यक्षलोके चतुर्दश ।<br class="calibre1" />एकं शतसहस्रं तु मानुषेषु प्रभाषितम्	 ॥८९॥</p>
			<p class="verse">नारदोऽश्रावयद्देवान् असितो देवलः पितॄन् ।<br class="calibre1" />रक्षो यक्षान् शुको मर्त्यान् वैशम्पायन एव तु	 ॥९०॥</p>
			<p class="verse">इतिहासमिमं पुण्यं महार्थं वेदसम्मितम् ।<br class="calibre1" />व्यासोक्तं श्रूयते येन कृत्वा ब्राह्मणमग्रतः	 ॥९१॥</p>
			<p class="verse"><a id="calibre_link-268" class="calibre5"></a>स नरः सर्वकामांश्च कीर्तिं प्राप्येह शौनक ।<br class="calibre1" />गच्छेत् परमिकां सिद्धिमत्र मे नास्ति संशयः	 ॥९२॥</p>
			<p class="verse">भारताध्ययनात् पुण्यादपि पादमधीयतः ।<br class="calibre1" />श्रद्धया परया भक्त्या श्राव्यते चापि येन तु	 ॥९३॥</p>
			<p class="verse">य इमां संहितां पुण्यां पुत्रमध्यापयच्छुकम्	 ॥९४॥</p>
			<p class="verse">मातापितृसहस्राणि पुत्रदारशतानि च ।<br class="calibre1" />संसारेष्वनुभूतानि यान्ति यास्यन्ति चापरे	 ॥९५॥</p>
			<p class="verse">हर्षस्थानसहस्राणि भयस्थानशतानि च ।<br class="calibre1" />दिवसे दिवसे मूढमाविशन्ति न पण्डितम्<a id="calibre_link-269" class="calibre5"></a>	 ॥९६॥</p>
			<p class="verse">ऊर्ध्वबाहुर्विरौम्येष न च कश्चिच्छृणोति मे ।<br class="calibre1" />धर्मादर्थश्च कामश्च स किमर्थं न सेव्यते	 ॥९७॥</p>
			<p class="verse">न जातु कामान्न भयान्न लोभाद्<br class="calibre1" />	धर्मं त्यजेज्जीवितस्यापि हेतोः ।<br class="calibre1" />नित्यो धर्मः सुखदुःखे त्वनित्ये<br class="calibre1" />	जीवो नित्यो हेतुरस्य त्वनित्यः	 ॥९८॥</p>
			<p class="verse">इमां भारतसावित्रीं प्रातरुत्थाय यः पठेत् ।<br class="calibre1" />स भारतफलं प्राप्य परं ब्रह्माधिगच्छति	 ॥९९॥)<sup class="calibre7"><a {http://www.idpf.org/2007/ops}type="noteref" href="#calibre_link-43" class="calibre8">*</a></sup></p>
			<p class="verse">यथा समुद्रो भगवान् यथा हि हिमवान् गिरिः ।<br class="calibre1" />ख्यातावुभौ रत्ननिधी<a id="calibre_link-270" class="calibre5"></a> तथा भारतमुच्यते	 ॥१००॥</p>
			<p class="verse">(कार्ष्णं वेदमिमं विद्वान् श्रावयित्वाऽर्थमश्नुते	 ॥१०१॥)<sup class="calibre7"><a {http://www.idpf.org/2007/ops}type="noteref" href="#calibre_link-44" class="calibre8">*</a></sup></p>
			<p class="verse">इदं भारतमाख्यानं यः पठेत् सुसमाहितः ।<br class="calibre1" />स गच्छेत् परमां सिद्धिमिति मे नास्ति संशयः	 ॥१०२॥</p>
			<p class="verse">द्वैपायनोष्ठपुटनिस्सृतमप्रमेयं<br class="calibre1" />	पुण्यं पवित्रमथ पापहरं शिवं च ।<br class="calibre1" />यो भारतं समधिगच्छति वाच्यमानं <br class="calibre1" />	किं तस्य पुष्करजलैरभिषेचनेन	 ॥१०३॥</p>
			<p class="verse">यो गोशतं कनकशृङ्गमयं ददाति<br class="calibre1" />	विप्राय वेदविदुषे सुबहुश्रुताय ।<br class="calibre1" />पुण्यां च भारतकथां<a id="calibre_link-271" class="calibre5"></a> सततं शृणोति<br class="calibre1" />	तुल्यं फलं भवति तस्य च तस्य चैव	 ॥१०४॥</p>
			<p class="authorline">इति श्रीमन्महाभारते शतसहस्रिकायां संहितायां वैयासिक्यां <br class="calibre1" />स्वर्गारोहणपर्वणि युधिष्ठिरादिपाण्डवानां श्रीकृष्णस्य <br class="calibre1" />च स्वस्वमूलरूपप्रवेशानुवर्णनं नाम चतुर्थोऽध्यायः ॥४॥<br class="calibre1" />&ndash;&ndash;०&ndash;&ndash;</p>
		</section>
		<section class="level1" id="calibre_link-272">
			<h1 class="level1-title2">भारतश्रवणविध्यध्यायः</h1>
			<h2 class="level2-title" {http://www.idpf.org/2007/ops}type="title">५. पञ्चमोध्यायः</h2>
			<p class="text-center2">जनमेजयः</p>
			<p class="verse">भगवन् केन विधिना श्रोतव्यं भारतं बुधैः ।<br class="calibre1" />फलं किं के च देवाश्च पूज्या वै पारणेष्विह	 ॥१॥</p>
			<p class="verse">देयं समाप्ते<a id="calibre_link-273" class="calibre5"></a> भगवन् किं च पर्वणि पर्वणि ।<br class="calibre1" />वाचकः कीदृशश्चात्र एष्टव्यस्तद् ब्रवीहि मे	 ॥२॥</p>
			<p class="text-center1">वैशम्पायनः</p>
			<p class="verse">शृणु राजन् विधिमिमं फलं यच्चापि भारतात् ।<br class="calibre1" />श्रुताद् भवति राजेन्द्र यत्त्वं मामनुपृच्छसि	 ॥३॥</p>
			<p class="verse">दिवि देवा महीपाल क्रीडार्थमवनिं गताः ।<br class="calibre1" />कृत्वा कार्यमिदं चैव ततश्च दिवमागताः	 ॥४॥</p>
			<p class="verse">हन्त यत्ते प्रवक्ष्यामि तच्छृणुष्व समाहितः ।<br class="calibre1" />ऋषीणां देवतानां च सम्भवं वसुधातळे	 ॥५॥</p>
			<p class="verse">अत्र रुद्रास्तथा साध्या विश्वेदेवाश्च<a id="calibre_link-274" class="calibre5"></a> शाश्वताः ।<br class="calibre1" />आदित्याश्चाश्विनौ देवौ लोकपाला महर्षयः	 ॥६॥</p>
			<p class="verse">गुह्यकाश्च सगन्धर्वा नागा विद्याधरास्तथा ।<br class="calibre1" />सिद्धा धर्मः स्वयम्भूश्च मुनिः कात्यायनो वरः	 ॥७॥</p>
			<p class="verse">गिरयः सागरा नद्यस्तथैवाप्सरसां गणाः ।<br class="calibre1" />ग्रहाः संवत्सराश्चैव अयनान्यृतवस्तथा	 ॥८॥</p>
			<p class="verse">स्थावरं जङ्गमं चैव जगत्सर्वं सुरासुरम् ।<br class="calibre1" />भारते भरतश्रेष्ठ एकस्थमिह दृश्यते	 ॥९॥</p>
			<p class="verse">तेषां श्रुत्वा प्रतिष्ठानं नामकर्मानुकीर्तनात् ।<br class="calibre1" />कृत्वाऽपि पातकं घोरं सद्यो<a id="calibre_link-275" class="calibre5"></a> मुच्येत मानवः	 ॥१०॥</p>
			<p class="verse">इतिहासमिमं श्रुत्वा यथावदनुपूर्वशः ।<br class="calibre1" />संयतात्मा शुचिर्भूत्वा पारं गत्वा च भारते	 ॥११॥</p>
			<p class="verse">तेषां श्राद्धानि देयानि श्रुत्वा भारत भारतम् ।<br class="calibre1" />ब्राह्मणेभ्यो यथाशक्त्या भक्त्या च भरतर्षभ	 ॥१२॥</p>
			<p class="verse">महादानानि देयानि रत्नानि विविधानि च ।<br class="calibre1" />गावः कांस्योपदोहाश्च कन्याश्चैव स्वलङ्कृताः	 ॥१३॥</p>
			<p class="verse">सर्वकामगुणोपेता यानानि विविधानि च ।<br class="calibre1" />भवनानि विचित्राणि भूमिर्वासांसि काञ्चनम्	 ॥१४॥</p>
			<p class="verse">वाहनानि<a id="calibre_link-276" class="calibre5"></a> च देयानि हया मत्ताश्च वारणाः ।<br class="calibre1" />शयनं शिबिकाश्चैव स्यन्दनाश्च स्वलङ्कृताः	 ॥१५॥</p>
			<p class="verse">यद्यद् गृहे वरं किञ्चिद् यद्यदस्ति महद्वसु ।<br class="calibre1" />तत्तद् देयं द्विजातिभ्य आत्मा दाराश्च सूनवः	 ॥१६॥</p>
			<p class="verse">श्रद्धया परया युक्तं क्रमशस्तस्य पारगः ।<br class="calibre1" />शक्तितः सुमना हृष्टः शुश्रूषुरविकल्पकः	 ॥१७॥</p>
			<p class="verse">सत्यार्जवरतो दान्तः शुचिः शौचसमन्वितः ।<br class="calibre1" />श्रद्दधानो जितक्रोधो यथा सिद्ध्यति तच्छृणु	 ॥१८॥</p>
			<p class="verse">शुचिः शीलान्विताचारः शुक्लवासा जितेन्द्रियः<a id="calibre_link-277" class="calibre5"></a> ।<br class="calibre1" />संस्कृतः सर्वशास्त्रज्ञः श्रद्दधानोऽनसूयकः	 ॥१९॥</p>
			<p class="verse">रूपवान् सुभगो दान्तः सत्यवादी जितेन्द्रियः ।<br class="calibre1" />दानमानगृहीतश्च कार्यो भवति वाचकः	 ॥२०॥</p>
			<p class="verse">अविलम्बमनायस्तमद्रुतं धीरमूर्जितम् ।<br class="calibre1" />असंसक्ताक्षरपदं स्वरभावसमन्वितम्	 ॥२१॥</p>
			<p class="verse">त्रिषष्टिवर्णसंयुक्तमष्टस्थानसमीरितम् ।<br class="calibre1" />वाचयेद् वाचकः स्वस्थः स्वासीनः सुसमाहितः	 ॥२२॥</p>
			<p class="verse">नारायणं नमस्कृत्य नरं चैव नरोत्तमम् ।<br class="calibre1" />देवीं सरस्वतीं (व्यासं) चैव ततो जयमुदीरयेत्<a id="calibre_link-278" class="calibre5"></a>	 ॥२३॥</p>
			<p class="verse">ईदृशाद् वाचकाद् राजन् श्रुत्वा भारत भारतम् ।<br class="calibre1" />नियमस्थः शुचिः श्रोता शृण्वन् स फलमश्नुते	 ॥२४॥</p>
			<p class="verse">पारणं प्रथमं प्राप्य द्विजान् कामैश्च तर्पयन् ।<br class="calibre1" />अग्निष्टोमस्य यज्ञस्य फलं वै लभते नरः	 ॥२५॥</p>
			<p class="verse">अप्सरोगणसङ्कीर्णं विमानं लभते महत् ।<br class="calibre1" />प्रहृष्टः स तु देवैश्च दिवं याति समाहितः	 ॥२६॥</p>
			<p class="verse">द्वितीयं पारणं प्राप्य सोतिरात्रफलं लभेत् ।<br class="calibre1" />सर्वरत्नमयं दिव्यं विमानमधिरोहति	 ॥२७॥</p>
			<p class="verse">दिव्यमाल्याम्बरधरो<a id="calibre_link-279" class="calibre5"></a> दिव्यगन्धविभूषितः ।<br class="calibre1" />दिव्याङ्गदधरो नित्यं देवलोके महीयते	 ॥२८॥</p>
			<p class="verse">तृतीयं पारणं प्राप्य द्वादशाहफलं लभेत् ।<br class="calibre1" />वसत्यमरसङ्काशो वर्षाण्ययुतशो दिवि	 ॥२९॥</p>
			<p class="verse">चतुर्थे वाजपेयस्य पञ्चमे द्विगुणं फलम् ।<br class="calibre1" />उदितादित्यसङ्काशं ज्वलन्तमनलोपमम्	 ॥३०॥</p>
			<p class="verse">विमानं विबुधैः सार्धमारुह्य दिवि गच्छति ।<br class="calibre1" />वर्षायुतानि भवने शक्रस्य दिवि मोदते	 ॥३१॥</p>
			<p class="verse">षष्ठे द्विगुणमस्तीति सप्तमे त्रिगुणं फलम् ।<br class="calibre1" />कैलासशिखराकारं वैदूर्यमणिवेदिकम्<a id="calibre_link-280" class="calibre5"></a>	 ॥३२॥</p>
			<p class="verse">परिक्षिप्तं च बहुधा मणिविद्रुमभूषितम् ।<br class="calibre1" />विमानं समधिष्ठाय कामगं साप्सरोगणम्	 ॥३३॥</p>
			<p class="verse">सर्वान् लोकान् विचरते द्वितीय इव भास्करः ।<br class="calibre1" />अष्टमे राजसूयस्य पारणे लभते फलम्	 ॥३४॥</p>
			<p class="verse">चन्द्रोदयनिभं रम्यं विमानमधिरोहति ।<br class="calibre1" />चन्द्ररश्मिप्रतीकाशैर्हयैर्युक्तं मनोजवैः	 ॥३५॥</p>
			<p class="verse">सेव्यमानो वरस्त्रीणां चन्द्रात् कान्ततरैर्मुखैः ।<br class="calibre1" />मेखलानां निनादेन नूपुराणां च निःस्वनैः	 ॥३६॥</p>
			<p class="verse">अङ्के परमनारीणां सुखसुप्तो विबुद्ध्यते<a id="calibre_link-281" class="calibre5"></a> ।<br class="calibre1" />नवमे क्रतुराजस्य वाजिमेधस्य भारत	 ॥३७॥</p>
			<p class="verse">काञ्चनस्तम्भनिर्यूहवैदूर्यकृतवेदिकम् ।<br class="calibre1" />जाम्बूनदमयैर्दिव्यैर्गवाक्षैः सर्वतो वृतम्	 ॥३८॥</p>
			<p class="verse">सेवितं चाप्सरःसङ्घैर्गन्धर्वैर्दिविचारिभिः ।<br class="calibre1" />विमानं समधिष्ठाय श्रिया परमया ज्वलन्	 ॥३९॥</p>
			<p class="verse">दिव्यमाल्याम्बरधरो दिव्यचन्दनरूषितः ।<br class="calibre1" />मोदते दैवतैः सार्धं दिवि देव इवापरः	 ॥४०॥</p>
			<p class="verse">दशमं पारणं प्राप्य द्विजातीनभिवन्द्य च ।<br class="calibre1" />किङ्किणीजालनिर्घोषं पताकाध्वजशोभितम्	 ॥४१॥</p><div class="calibre"><a id="calibre_link-282" class="calibre5"></a></div>
			<p class="verse">रत्नवेदिकसम्बाधं वैदूर्यमणितोरणम् ।<br class="calibre1" />हेमजालपरिक्षिप्तं प्रवालवलभीमुखम्	 ॥४२॥</p>
			<p class="verse">गन्धर्वैर्गीतकुशलैरप्सरोभिश्च शोभितम् ।<br class="calibre1" />विमानं सुकृतावासं सुखेनैवोपपद्यते	 ॥४३॥</p>
			<p class="verse">मुकुटेनाग्निवर्णेन जाम्बूनदविभूषिणा ।<br class="calibre1" />दिव्यचन्दनदिग्धाङ्गो दिव्यमाल्यविभूषितः	 ॥४४॥</p>
			<p class="verse">दिव्यान् लोकान् विचरति दिव्यैर्भोगैः समन्वितः ।<br class="calibre1" />विबुधानां प्रसादेन श्रिया परमया युतः	 ॥४५॥</p>
			<p class="verse">अथ वर्षगणानेवं स्वर्गलोके महीयते ।<br class="calibre1" />ततो गन्धर्वसहितः<a id="calibre_link-283" class="calibre5"></a> सहस्राण्येकविंशतिम्	 ॥४६॥</p>
			<p class="verse">पुरन्दरपुरे रम्ये शक्रेण सह मोदते ।<br class="calibre1" />दिव्ययानविमानेषु लोकेषु विविधेषु च	 ॥४७॥</p>
			<p class="verse">दिव्यनारीगणाकीर्णो निवसत्यमरो यथा ।<br class="calibre1" />ततः सूर्यस्य भवने चन्द्रस्य भवने तथा	 ॥४८॥</p>
			<p class="verse">शिवस्य भवने राजन् विष्णोर्याति सलोकताम् ।<br class="calibre1" />एवमेतन्महाराज नात्र कार्या विचारणा	 ॥४९॥</p>
			<p class="verse">श्रद्दधानेन वै भाव्यमेवमाह गुरुर्मम ।<br class="calibre1" />वाचकस्य तु दातव्यं मनसा यद्यदिच्छति	 ॥५०॥</p>
			<p class="verse">हस्त्यश्वरथयानानि वाहनानि विशेषतः<a id="calibre_link-284" class="calibre5"></a> ।<br class="calibre1" />कटके कुण्डले चैव ब्रह्मसूत्रं तथा परम्	 ॥५१॥</p>
			<p class="verse">वस्त्रं चैव विचित्रं च गन्धं चैव विशेषतः ।<br class="calibre1" />देववत् पूजयेत् तं तु विष्णुलोकमवाप्नुयात्	 ॥५२॥</p>
			<p class="verse">अतः परं प्रवक्ष्यामि यानि देयानि भारते ।<br class="calibre1" />वाच्यमाने तु विप्रेभ्यो राजन् पर्वणि पर्वणि	 ॥५३॥</p>
			<p class="verse">जातिं देशं च सत्यं च माहात्म्यं भरतर्षभ ।<br class="calibre1" />धर्मं वृत्तिं च विज्ञाय क्षत्रियाणां नराधिप	 ॥५४॥</p>
			<p class="verse">स्वस्ति वाच्य द्विजानादौ ततः कार्ये प्रवर्तिते ।<br class="calibre1" />समाप्ते पर्वणि<a id="calibre_link-285" class="calibre5"></a> ततः स्वशक्त्या पूजयेद् द्विजान्	 ॥५५॥</p>
			<p class="verse">आदौ तु वाचकं चैव वस्त्रगन्धसमन्वितम् ।<br class="calibre1" />विधिवद् भोजयेद् राजन् मधुपायसमुत्तमम्	 ॥५६॥</p>
			<p class="verse">ततो मूलफलप्रायं पायसं मधुसर्पिषा ।<br class="calibre1" />आस्तीके भोजयेद् राजन् दद्याच्चैव गुडौदनम्	 ॥५७॥</p>
			<p class="verse">अपूपैश्चैव पूपैश्च मोदकैश्च समन्वितम् ।<br class="calibre1" />सभापर्वणि राजेन्द्र हविष्यं भोजयेद् द्विजान्	 ॥५८॥</p>
			<p class="verse">आरण्यके मूलफलैस्तर्पयेत्तु द्विजोत्तमान् ।<br class="calibre1" />अरणीपर्व चासाद्य जलकुम्भान् प्रदापयेत्	 ॥५९॥</p><div class="calibre"><a id="calibre_link-286" class="calibre5"></a></div>
			<p class="verse">तर्पणानि च मुख्यानि वन्यमूलफलानि च ।<br class="calibre1" />सर्वकामगुणोपेतं विप्रेभ्योऽन्नं प्रदापयेत्	 ॥६०॥</p>
			<p class="verse">विराटपर्वणि तथा वासांसि विविधानि च ।<br class="calibre1" />उद्योगे भरतश्रेष्ठ सर्वकामगुणान्वितम्	 ॥६१॥</p>
			<p class="verse">भोजनं भोजयेद् विप्रान् गन्धमाल्यैरलङ्कृतान् ।<br class="calibre1" />भीष्मपर्वणि राजेन्द्र दत्त्वा यानमनुत्तमम्	 ॥६२॥</p>
			<p class="verse">ततः सर्वगुणोपेतमन्नं दद्यात् सुसंस्कृतम् ।<br class="calibre1" />द्रोणपर्वणि विप्रेभ्यो भोजनं परमार्चितम्	 ॥६३॥</p>
			<p class="verse">शराश्च देया राजेन्द्र चापान्यसिवरास्तथा<a id="calibre_link-287" class="calibre5"></a> ।<br class="calibre1" />कर्णपर्वण्यपि तथा भोजनं सार्वकामिकम्	 ॥६४॥</p>
			<p class="verse">विप्रेभ्यः संस्कृतं सम्यग्दद्यात् संयतमानसः ।<br class="calibre1" />शल्यपर्वणि राजेन्द्र मोदकैः सगुडौदनैः	 ॥६५॥</p>
			<p class="verse">अपूपैस्तर्पणैश्चैव सर्वमन्नं प्रदापयेत् ।<br class="calibre1" />गदापर्वण्यपि तथा मुद्गमिश्रं प्रदापयेत्	 ॥६६॥</p>
			<p class="verse">स्त्रीपर्वणि तथा रत्नैस्तर्पयेत्तु द्विजोत्तमान् ।<br class="calibre1" />घृतौदनं पुरस्ताच्च ऐषीके दापयेत् पुनः	 ॥६७॥</p>
			<p class="verse">ततः सर्वगुणोपेतमन्नं दद्यात् सुसंस्कृतम् ।<br class="calibre1" />शान्तिपर्वण्यपि तथा<a id="calibre_link-288" class="calibre5"></a> हविष्यं भोजयेद् द्विजान्	 ॥६८॥</p>
			<p class="verse">अश्वमेधिकमासाद्य भोजनं सार्वकामिकम् ।<br class="calibre1" />तथाऽऽश्रमवासिके तु हविष्यं भोजयेद् द्विजान्	 ॥६९॥</p>
			<p class="verse">मौसले सार्वगुणिकं गन्धमाल्यानुलेपनम् ।<br class="calibre1" />महाप्रास्थानिके तद्वत् सर्वकामगुणान्वितम्	 ॥७०॥</p>
			<p class="verse">स्वर्गपर्वण्यपि तथा हविष्यं भोजयेद् द्विजान् ।<br class="calibre1" />हरिवंशसमाप्तौ तु सहस्रं भोजयेद् द्विजान्	 ॥७१॥</p>
			<p class="verse">गामेकां निष्कसंयुक्तां ब्राह्मणाय निवेदयेत् ।<br class="calibre1" />तदर्धेनापि दातव्या दरिद्रेणापि पार्थिव<a id="calibre_link-289" class="calibre5"></a>	 ॥७२॥</p>
			<p class="verse">प्रतिपर्वसमाप्तौ तु पुस्तकं वै विचक्षणः ।<br class="calibre1" />सुवर्णेन च संयुक्तं वाचकाय निवेदयेत्	 ॥७३॥</p>
			<p class="verse">हरिवंशे पर्वणि च पायसं तत्र भोजयेत् ।<br class="calibre1" />पारणे पारणे राजन् यथावद् भरतर्षभ	 ॥७४॥</p>
			<p class="verse">समाप्य सर्वाः प्रयतः संहिताः शास्त्रकोविदः ।<br class="calibre1" />शुभे देशे निवेश्याथ क्षौमवस्त्राभिसंवृताः	 ॥७५॥</p>
			<p class="verse">शुक्लाम्बरधरः स्रग्वी शुचिर्भूत्वा स्वलङ्कृतः ।<br class="calibre1" />अर्चयेत यथान्यायं गन्धमाल्यैः पृथक्पृथक्	 ॥७६॥</p>
			<p class="verse">संहितापुस्तकान् राजन्<a id="calibre_link-290" class="calibre5"></a> प्रयतः सुसमाहितः ।<br class="calibre1" />भक्ष्यैर्माल्यैश्च पेयैश्च कामैश्च विविधैः शुभैः	 ॥७७॥</p>
			<p class="verse">हिरण्यं च सुवर्णं च दक्षिणामथ दापयेत् ।<br class="calibre1" />सर्वत्र त्रिपलं स्वर्णं दातव्यं प्रयतात्मना	 ॥७८॥</p>
			<p class="verse">तदर्धं पादशेषं वा वित्तशाठ्यविवर्जितम् ।<br class="calibre1" />यद्यदेवात्मनोऽभीष्टं तत्तद्देयं द्विजातये	 ॥७९॥</p>
			<p class="verse">सर्वथा तोषयेद् भक्त्या वाचकं गुरुमात्मनः ।<br class="calibre1" />देवताः कीर्तयेत् सर्वा नरनारायणौ तथा	 ॥८०॥</p>
			<p class="verse">ततो गन्धैश्च माल्यैश्च स्वलङ्कृत्य द्विजोत्तमान्<a id="calibre_link-291" class="calibre5"></a> ।<br class="calibre1" />तर्पयेद् विविधैः कामैर्दानैश्चोच्चावचैस्तथा	 ॥८१॥)<sup class="calibre7"><a {http://www.idpf.org/2007/ops}type="noteref" href="#calibre_link-45" class="calibre8">*</a></sup></p>
			<p class="verse">अतिरात्रस्य यज्ञस्य फलं प्राप्नोति मानवः ।<br class="calibre1" />प्राप्नुयाच्च क्रतुफलं तथा पर्वणि पर्वणि	 ॥८२॥</p>
			<p class="verse">वाचको भरतश्रेष्ठ व्यक्ताक्षरपदस्वरः ।<br class="calibre1" />भविष्यं श्रावयेद् विद्वान् भारतं भरतर्षभ	 ॥८३॥</p>
			<p class="verse">भुक्तवत्सु द्विजेन्द्रेषु यथावत् सम्प्रदापयेत् ।<br class="calibre1" />वाचकं भरतश्रेष्ठ भोजयित्वा स्वलङ्कृतम्	 ॥८४॥</p>
			<p class="verse">वाचके परितुष्टे तु शुभा प्रीतिरनुत्तमा ।<br class="calibre1" />ब्राह्मणेषु तु तुष्टेषु<a id="calibre_link-292" class="calibre5"></a> प्रसन्नाः सर्वदेवताः	 ॥८५॥</p>
			<p class="verse">(ततो हि वरणं कार्यं द्विजानां भरतर्षभ ।<br class="calibre1" />सर्वकामैर्यथान्यायं साधुभिश्च पृथग्विधैः	 ॥८६॥)<sup class="calibre7"><a {http://www.idpf.org/2007/ops}type="noteref" href="#calibre_link-46" class="calibre8">*</a></sup></p>
			<p class="verse">इत्येष विधिरुद्दिष्टो मया ते द्विपदांवर ।<br class="calibre1" />श्रद्दधानेन वै भाव्यं यन्मां त्वं परिपृच्छसि	 ॥८७॥</p>
			<p class="verse">भारतश्रवणे राजन् पारणे च नृपोत्तम ।<br class="calibre1" />सदा यत्नवता भाव्यं श्रेयस्तु परमिच्छता	 ॥८८॥</p>
			<p class="verse">भारतं शृणुयान्नित्यं भारतं परिकीर्तयेत् ।<br class="calibre1" />भारतं भवने यस्य तस्य हस्तगतो जयः	 ॥८९॥</p>
			<p class="verse">भारतं<a id="calibre_link-293" class="calibre5"></a> परमं पुण्यं भारते विविधाः कथाः ।<br class="calibre1" />भारतं सेव्यते देवैर्भारतं परमं पदम्	 ॥९०॥</p>
			<p class="verse">भारतं सर्वशास्त्राणामुत्तमं भरतर्षभ ।<br class="calibre1" />भारतात् प्राप्यते मोक्षस्तत्त्वमेतद् ब्रवीमि तत्	 ॥९१॥</p>
			<p class="authorline">इति श्रीमन्महाभारते शतसहस्रिकायां संहितायां वैयासिक्याम् स्वर्गारोहणपर्वणि <br class="calibre1" />सर्वभारताध्यायपठनफलश्रुतिवर्णनं नाम पञ्चमोऽध्यायः ॥५॥<br class="calibre1" />&ndash;&ndash;०&ndash;&ndash;</p>
		</section>
		<section class="level1" id="calibre_link-294">
			<h2 class="level2-title" {http://www.idpf.org/2007/ops}type="title">६. षष्ठोऽध्यायः</h2>
			<p class="text-center2">वैशम्पायनः</p>
			<p class="verse">महाभारतमाख्यानं क्षितिं गां च सरस्वतीम् ।<br class="calibre1" /><a id="calibre_link-295" class="calibre5"></a>ब्राह्मणान् केशवं चैव कीर्तयन्नावसीदति	 ॥१॥</p>
			<p class="calibre6">(ल) <span class="calibre4">क्षितिं गां च सरस्वतीम् । ब्राह्मणान् केशवं चैव</span> इत्यत्र क्षितिं, गां, सरस्वतीं च भारते आख्यातमाहुः, ब्राह्मणान् केशवं च भारते आख्या- तानाहुरिति योजना ।</p>
			<p class="verse">व्यासस्य कृपया लक्षालङ्काराख्यः कृतो मया ।<br class="calibre1" />ग्रन्थोऽयं यः प्रभुः कीटमकरोत्पृथिवीपतिम्	॥ १ ॥</p>
			<p class="verse">भारतस्य सुधाम्भोधेः भारतीशादयः सुराः ।<br class="calibre1" />यथावन्मथने शक्ताः कृतशिक्षा हरेर्मुखात्	॥ २ ॥</p>
			<p class="verse">अहं तु<a id="calibre_link-296" class="calibre5"></a> मानुषः कुर्यां महाकार्ये कथं मतिम् ।<br class="calibre1" />अत्रास्ति कारणं किञ्चिद् गुह्यं तच्छ्रूयतां बुधैः	॥ ३ ॥</p>
			<p class="verse">प्रयागे ब्रह्मणः सन्ध्यामठे जपपरायणः ।<br class="calibre1" />अहमासं तदा लक्षालङ्कारं कुर्विति प्रभुः	॥ ४ ॥</p>
			<p class="verse">भारतस्य श्लोकलक्षस्यार्थविस्तरणात्मकम् ।<br class="calibre1" />कारयामास योगीन्द्रो लक्षालङ्कारमीदृशम्	॥ ५ ॥</p>
			<p class="verse">व्यास एव यतः कर्ता दासस्य हृदि मे स्थितः ।<br class="calibre1" />अतो न विस्मयः कार्यः किमकार्यं महाप्रभोः	॥ ६ ॥</p>
			<p class="verse">सद्वाक्यरत्नमालेयं तद् व्यासस्य<a id="calibre_link-297" class="calibre5"></a> गलेऽर्पिता ।<br class="calibre1" />सदा स्यात् स्वाङ्गकान्त्येमां स एव प्रथयेत्प्रभुः	॥ ७ ॥</p>
			<p class="verse">नमोऽस्तु वासुदेवाय व्यासदेवाय धीमते ।<br class="calibre1" />असुदेवाय देवेभ्यो गुरुभ्यश्च नमो नमः	॥ ८ ॥</p>
			<p class="verse">श्रीदेव्यै भारतीदेव्यै गौरीदेव्यै नमो नमः ।<br class="calibre1" />नमः शच्यै च रत्यै च मातृभ्यश्च नमो नमः	॥ ९ ॥</p>
			<p class="verse">अक्षरं यत्परिभ्रष्टं मात्राहीनं तु यद्भवेत् ।<br class="calibre1" />क्षन्तुमर्हन्ति विद्वांसः पिता पुत्रापराधवत् ॥ १० ॥</p>
			<p class="authorline">॥ भाविसमीरवादिराजतीर्थपूज्यचरणविरचितलक्षालङ्काराख्यटिप्पणी<a id="calibre_link-298" class="calibre5"></a> समाप्ता ॥</p>
			<p class="verse">वेदे रामायणे पुण्ये भारते भरतर्षभ ।<br class="calibre1" />आदौ चान्ते च मध्ये च हरिः सर्वत्र गीयते	 ॥२॥</p>
			<p class="verse">यत्र विष्णुकथा दिव्याः श्रुतयश्च सनातनाः ।<br class="calibre1" />तच्छ्रोतव्यं मनुष्येण परं पदमिहेच्छता	 ॥३॥</p>
			<p class="verse">एतत् पवित्रं परममेतद्धर्मनिदर्शनम् ।<br class="calibre1" />एतत्सर्वगुणोपेतं श्रोतव्यं भूतिमिच्छता	 ॥४॥</p>
			<p class="verse">अह्ना यदेनः कुरुते इन्द्रियैर्मनसाऽपि वा ।<br class="calibre1" />महाभारतमाख्याय सर्वपापैः प्रमुच्यते	 ॥५॥</p>
			<p class="verse">यद्रात्रौ कुरुते पापं ब्राह्मणः स्त्रीगणैर्वृतः<a id="calibre_link-299" class="calibre5"></a> ।<br class="calibre1" />महाभारतमाख्याय पूर्वां सन्ध्यां प्रमुच्यते	 ॥६॥</p>
			<p class="verse">महत्त्वाद् भारवत्त्वाच्च महाभारतमुच्यते ।<br class="calibre1" />निरुक्तमस्य यो वेद सर्वपापैः प्रमुच्यते <sup class="calibre7"><a {http://www.idpf.org/2007/ops}type="noteref" href="#calibre_link-47" class="calibre10">(सर्व)</a></sup>	 ॥७॥</p>
			<p class="verse">अष्टादशपुराणानि धर्मशास्त्राणि सर्वशः ।<br class="calibre1" />वेदाः साङ्गास्तथैकत्र भारतं चैकतः स्थितम्	 ॥८॥</p>
			<p class="verse">श्रूयतां सिंहनादोऽयमृषेस्तस्य महात्मनः ।<br class="calibre1" />अष्टादशपुराणानां कर्तुर्वेदमहोदधेः	 ॥९॥</p>
			<p class="verse">त्रिभिर्वर्षैर्महत्पुण्यं कृष्णद्वैपायनः प्रभुः ।<br class="calibre1" />अखिलं भारतं चेदं चकार<a id="calibre_link-300" class="calibre5"></a> भगवान् मुनिः	 ॥१०॥</p>
			<p class="verse">आकर्ण्य भक्त्या सततं जयाख्यं भारतं महत् ।<br class="calibre1" />श्रीश्च कीर्तिस्तथा विद्या भवन्ति सहिताः सदा	 ॥११॥</p>
			<p class="verse">यद्यदिष्टतमं कामं लभते श्रद्धयाऽन्वितः ।<br class="calibre1" />शृणुयान्मुदितो भूत्वा आस्तिको बुद्धिसंयुतः	 ॥१२॥</p>
			<p class="verse">वासुदेवं स्मरन् विद्वान् पुण्डरीकायतेक्षणम् ।<br class="calibre1" />इतिहासमिमं पुण्यं महार्थं वेदसम्मितम्	 ॥१३॥</p>
			<p class="verse">श्रावयेद्यस्तु वर्णादीन् कृत्वा ब्राह्मणमग्रतः ।<br class="calibre1" />सर्वपापविशुद्धात्मा शुचिस्तद्गतमानसः	 ॥१४॥</p><div class="calibre"><a id="calibre_link-301" class="calibre5"></a></div>
			<p class="verse">इह कीर्तिं महत्प्राप्य भोगवान् सुखमश्नुते ।<br class="calibre1" />व्यासप्रसादेन पुनः स्वर्गलोकं स गच्छति	 ॥१५॥</p>
			<p class="verse">एतद् विदित्वा सर्वं तु सर्ववेदार्थविद् भवेत् ।<br class="calibre1" />पूजनीयश्च सततं माननीयो भवेद् द्विजः	 ॥१६॥</p>
			<p class="verse">कायिकं वाचिकं चैव मनसा समुपार्जितम् ।<br class="calibre1" />तत्सर्वं नाशमायाति तमः सूर्योदये यथा	 ॥१७॥</p>
			<p class="verse">अष्टादशपुराणानां श्रवणाद्यत् फलं भवेत् ।<br class="calibre1" />तत्फलं समवाप्नोति वैष्णवो नात्र संशयः	 ॥१८॥</p>
			<p class="verse">स्त्रियश्च पुरुषाश्चैव वैष्णवं पदमाप्नुयुः<a id="calibre_link-302" class="calibre5"></a> ।<br class="calibre1" />स्त्रीभिश्च पुत्रकामाभिः श्रोतव्यं वैष्णवं यशः	 ॥१९॥</p>
			<p class="verse">दक्षिणा चात्र देया वै निष्कपञ्चसुवर्णकम् ।<br class="calibre1" />वाचकाय यथाशक्त्या यथोक्तं फलमिच्छता	 ॥२०॥</p>
			<p class="verse">स्वर्णशङ्गीं च कपिलां सवत्सां वस्त्रसंयुताम् ।<br class="calibre1" />वाचकाय च दद्याद्धि आत्मनः श्रेय इच्छता	 ॥२१॥</p>
			<p class="verse">अलङ्कारं प्रदद्याच्च पाण्योर्वै भरतर्षभ ।<br class="calibre1" />कर्णस्याभरणं दद्याद्धनं चैव विशेषतः	 ॥२२॥</p>
			<p class="verse">भूमिदानं समादद्याद् वाचकाय नराधिप ।<br class="calibre1" />भूमिदानसमं दानं न भूतं भविष्यति<a id="calibre_link-303" class="calibre5"></a>	 ॥२३॥</p>
			<p class="verse">शृणोति श्रावयेद् वाऽपि सततं चैव यो नरः ।<br class="calibre1" />सर्वपापविनिर्मुक्तो वैष्णवं पदमाप्नुयात्	 ॥२४॥</p>
			<p class="verse">पितॄनुद्धरते सर्वानेकादशसमुद्भवान् ।<br class="calibre1" />आत्मानं ससुतं चैव स्त्रियं च भरतर्षभ	 ॥२५॥</p>
			<p class="verse">दशांशश्चैव होमोपि कर्तव्योत्र नराधिप ।<br class="calibre1" />इदं मया तवाग्रे च प्रोक्तं सर्वं नरर्षभ	 ॥२६॥</p>
			<p class="authorline">इति श्रीमन्महाभारते शतसहस्रिकायां संहितायां वैयासिक्याम् स्वर्गारोहणपर्वणि <br class="calibre1" />षष्ठोऽध्यायः ॥६॥</p>
			<p class="authorline">॥ समाप्तं स्वर्गारोहणपर्व<a id="calibre_link-304" class="calibre5"></a> ॥</p>
			<p class="authorline">॥ समाप्तं महाभारतम् ॥</p>
			<p class="authorline">॥श्रीरजतपीठपुराधीशमध्वेशार्पणमस्तु॥</p>
		</section>
	</section>
<div class="calibre"><a id="calibre_link-305" class="calibre5"></a></div></div>


<div class="maintext" id="calibre_link-48"><div class="calibre"><a id="calibre_link-306" class="calibre5"></a></div>
	<div class="calibre1">
		<aside {http://www.idpf.org/2007/ops}type="footnote"><p class="footnote-head">Footnotes</p></aside>
		<aside {http://www.idpf.org/2007/ops}type="footnote" id="calibre_link-2"><p class="calibre6">भा दीप्तौ, भा ज्ञाने, भ आनन्दे, भ औदार्ये, भ सुन्दरभावे इत्याद्याचार्योदाहृतधातुपाठात् ।</p></aside>
		<aside {http://www.idpf.org/2007/ops}type="footnote" id="calibre_link-3"><p class="calibre6">भाषात्रयं न जानाति रीतीनां शतमेव च ।<br class="calibre1" />पुराणार्थं वदन् याति नरकं नात्र संशयः ॥</p></aside>
		<aside {http://www.idpf.org/2007/ops}type="footnote" id="calibre_link-4"><p class="calibre6">व्यत्यासः ड्ग देशकालव्यक्त्यादिकं व्यत्यस्य कथनम् । २. प्रातिलोम्यं ड्ग कथाक्रमं व्यत्यस्य कथनम् । ३. गोमूत्री ड्ग गोमूत्रवद् वक्राकारेण कथानिरूपणम् (आरब्धकथामध्ये असम्बद्धकथान्तरकथनम्)ड्व ४. प्रघसः ड्ग ‘घस<a id="calibre_link-307" class="calibre5"></a> आस्वादने’ इति धातोः वक्तव्यकथायाः भक्षणमिव अनिरूपणम् । ५. उक्षणं नाम गोमयप्रोक्षणमिव कथायास्तत्रतत्र विक्षिप्य कथनम् । ६. सुधुरः ड्ग क्रमनियममन्तरा निरूपणम् । ७. साधु ड्ग समाधिभाषया सम्यङ्निरूपणम् ।</p></aside>
		<aside {http://www.idpf.org/2007/ops}type="footnote" id="calibre_link-7"><p class="calibre6">परिक्लिष्टानवद्याङ्गी कुरुमध्ये तपस्विनी</p></aside>
		<aside {http://www.idpf.org/2007/ops}type="footnote" id="calibre_link-8"><p class="calibre6">कार्यं</p></aside>
		<aside {http://www.idpf.org/2007/ops}type="footnote" id="calibre_link-9"><p class="calibre6">रणे</p></aside>
		<aside {http://www.idpf.org/2007/ops}type="footnote" id="calibre_link-10"><p class="calibre6">स्वर्गं गच्छ</p></aside>
		<aside {http://www.idpf.org/2007/ops}type="footnote" id="calibre_link-11"><p class="calibre6">मृधे</p></aside>
		<aside {http://www.idpf.org/2007/ops}type="footnote" id="calibre_link-12"><p class="calibre6">केशशैवलशाद्वलम्</p></aside>
		<aside {http://www.idpf.org/2007/ops}type="footnote" id="calibre_link-13"><p class="calibre6">परिवारितम्</p></aside>
		<aside {http://www.idpf.org/2007/ops}type="footnote" id="calibre_link-14"><p class="calibre6">काकाद्यैः</p></aside>
		<aside {http://www.idpf.org/2007/ops}type="footnote" id="calibre_link-15"><p class="calibre6">समन्वितः</p></aside>
		<aside {http://www.idpf.org/2007/ops}type="footnote" id="calibre_link-16"><p class="calibre6">अध्याय ३ श्लो. ५</p></aside>
		<aside {http://www.idpf.org/2007/ops}type="footnote" id="calibre_link-17"><p class="calibre6">चिन्तयानश्च चिन्तये</p></aside>
		<aside {http://www.idpf.org/2007/ops}type="footnote" id="calibre_link-18"><p class="calibre6">सहामरैः</p></aside><a id="calibre_link-308" class="calibre5"></a>
		<aside {http://www.idpf.org/2007/ops}type="footnote" id="calibre_link-19"><p class="calibre6">तद्धर्मराजवचः शुभम्</p></aside>
		<aside {http://www.idpf.org/2007/ops}type="footnote" id="calibre_link-20"><p class="calibre6">कौन्तेय</p></aside>
		<aside {http://www.idpf.org/2007/ops}type="footnote" id="calibre_link-21"><p class="calibre6">अ.पा.</p></aside>
		<aside {http://www.idpf.org/2007/ops}type="footnote" id="calibre_link-22"><p class="calibre6">नरकभाग्यस्तु</p></aside>
		<aside {http://www.idpf.org/2007/ops}type="footnote" id="calibre_link-23"><p class="calibre6">त्वमल्पजिह्मतयाऽच्युत</p></aside>
		<aside {http://www.idpf.org/2007/ops}type="footnote" id="calibre_link-24"><p class="calibre6">भूत्वा</p></aside>
		<aside {http://www.idpf.org/2007/ops}type="footnote" id="calibre_link-25"><p class="calibre6">नरकार्हाश्चिरं नृप</p></aside>
		<aside {http://www.idpf.org/2007/ops}type="footnote" id="calibre_link-26"><p class="calibre6">चेमांस्त्रिलोकगान्</p></aside>
		<aside {http://www.idpf.org/2007/ops}type="footnote" id="calibre_link-27"><p class="calibre6">विष्णुश्च</p></aside>
		<aside {http://www.idpf.org/2007/ops}type="footnote" id="calibre_link-28"><p class="calibre6">मानुषं गता</p></aside>
		<aside {http://www.idpf.org/2007/ops}type="footnote" id="calibre_link-29"><p class="calibre6">वासुदेवपदानुगान्</p></aside>
		<aside {http://www.idpf.org/2007/ops}type="footnote" id="calibre_link-30"><p class="calibre6">अ.पा.</p></aside>
		<aside {http://www.idpf.org/2007/ops}type="footnote" id="calibre_link-31"><p class="calibre6">विप्र</p></aside>
		<aside {http://www.idpf.org/2007/ops}type="footnote" id="calibre_link-32"><p class="calibre6">अ.पा.</p></aside>
		<aside {http://www.idpf.org/2007/ops}type="footnote" id="calibre_link-33"><p class="calibre6">अनन्तं प्राविशत् धीमान् बलदेवस्तु धर्मवित्</p></aside>
		<aside {http://www.idpf.org/2007/ops}type="footnote" id="calibre_link-34"><p class="calibre6">कृष्णकेशो विवेश तम् ।</p></aside>
		<aside {http://www.idpf.org/2007/ops}type="footnote" id="calibre_link-35"><p class="calibre6">अ.पा.</p></aside>
		<aside {http://www.idpf.org/2007/ops}type="footnote" id="calibre_link-36"><p class="calibre6">राक्षसा</p></aside>
		<aside {http://www.idpf.org/2007/ops}type="footnote" id="calibre_link-37"><p class="calibre6">व्यासशिष्येण धीमता</p></aside>
		<aside {http://www.idpf.org/2007/ops}type="footnote" id="calibre_link-38"><p class="calibre6">कृष्णेन</p></aside>
		<aside {http://www.idpf.org/2007/ops}type="footnote" id="calibre_link-39"><p class="calibre6">निर्मितं सत्यवादिना</p></aside>
		<aside {http://www.idpf.org/2007/ops}type="footnote" id="calibre_link-40"><p class="calibre6">दिव्यं सदा पर्वणि पर्वणि</p></aside>
		<aside {http://www.idpf.org/2007/ops}type="footnote" id="calibre_link-42"><p class="calibre6">अ.पा.</p></aside>
		<aside {http://www.idpf.org/2007/ops}type="footnote" id="calibre_link-43"><p class="calibre6"><a id="calibre_link-309" class="calibre5"></a>अ.पा.</p></aside>
		<aside {http://www.idpf.org/2007/ops}type="footnote" id="calibre_link-44"><p class="calibre6">अ.पा.</p></aside>
		<aside {http://www.idpf.org/2007/ops}type="footnote" id="calibre_link-45"><p class="calibre6">अ.पा.</p></aside>
		<aside {http://www.idpf.org/2007/ops}type="footnote" id="calibre_link-46"><p class="calibre6">अ.पा.</p></aside>
		<aside {http://www.idpf.org/2007/ops}type="footnote" id="calibre_link-47"><p class="calibre6">सर्वमूलग्रन्थाः - भगवद्गीताभाष्यम् - १</p></aside>
		<aside {http://www.idpf.org/2007/ops}type="footnote" id="calibre_link-41"><p class="calibre6">सर्वमूलग्रन्थाः - भगवद्गीताभाष्यम् - १</p></aside>
	</div>
<div class="calibre"><a id="calibre_link-310" class="calibre5"></a></div></div>


</body></html>