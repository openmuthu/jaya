हयग्रीवसंपदास्तोत्रं
हयग्रीव हयग्रीव हयग्रीवेति यो वदेत्  
तस्य निःसरते वाणी जह्नुकन्याप्रवाहवत् 	॥ 1॥ 
हयग्रीव हयग्रीव हयग्रीवेति वादिनं  
नरं मुंचंति पापानि दरिद्रमिव योषितः 	॥ 2॥ 
हयग्रीव हयग्रीव हयग्रीवेति यो ध्वनिः  
विशोभते तु वैकुंठकवाटोद्घाटनक्षमः	॥ 3॥ 
श्लोकत्रयमिदं पुण्यं पठतां संपदां पदं  
वादिराजयतिप्रोक्तं हयग्रीवपदांकितं	॥ 4॥ 
॥  इति वादिराजतीर्थविरचितं हयग्रीवसंपदास्तोत्रं ॥