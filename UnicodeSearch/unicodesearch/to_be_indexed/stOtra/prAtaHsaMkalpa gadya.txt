अथ प्रातस्संकल्पगद्यं
लौकिकवैदिकभेदभिन्न वर्णात्मक ध्वन्यात्मक अशेषशब्दार्थ ऋगादिसर्ववेदार्थ विष्णुमंत्रार्थ पुरुषसूक्तार्थ 
गायत्र्यर्थ वासुदेवद्वादशाक्षरमंत्रांतर्गतआद्य- अष्टाक्षरार्थ श्रीमन्नारायणाष्टाक्षरमंत्रार्थ वासुदेव- द्वादशाक्षरमंत्रांतर्गत 
अंत्यचतुरक्षरार्थ व्याहृत्यर्थ मातृकामंत्रार्थ प्रणवोपासकानां, 
पापाविद्ध दैत्यपूगाविद्ध श्रीविष्णुभक्त्याद्यनंतगुणपरिपूर्ण, रमाव्यतिरिक्त पूर्वप्रसिद्धव्यतिरिक्त अनंतवेदप्रतिपाद्यमुख्यतम, 
अनंतजीवनियामक, अनंतरूपभगवत्कार्यसाधक परमदयालु क्षमासमुद्र भक्तवत्सल भक्तापराधसहिष्णु श्रीमुख्यप्राणावतारभूतानां, 
अज्ञ ज्ञानार्थि ज्ञानयोग्य भगवत्कृपापात्रभूत सल्लोककृपालु श्रीब्रह्मरुद्राद्यर्थित- भगवदाज्ञां शिरसि परमादरेण अनर्घ्यशिरोरत्नवत् निधाय, 
तथा अशेषदेवताप्रार्थनां हारवत् हृदि निधाय सर्वस्वकीयसज्जनानुग्रहेच्छया कर्मभुवि अवतीर्णानां, तथा अवतीर्य सकलसच्छास्त्रकतणां, 
सर्वदुर्मतभंजकानां, अनादितः सत्संप्रदायपरंपराप्राप्तश्रीमद्वैष्णवसिद्धांत- प्रतिष्ठापकानां, अत एव भगवत्परमानुग्रहपात्रभूतानां, 
सर्वदा भगवदाज्ञया भगवत्सन्निधौ पूज्यानां, तथा भगवता दत्तवराणां, द्वात्रिंशल्लक्षणोपेतानां, तथा समग्रगुरु- लक्षणोपेतानां, असंशयानां, 
प्रसादमात्रेण स्वभक्ताशेष- संशयच्छेत्तृणां, प्रणवाद्यशेषवैष्णवमंत्रोद्धारकाणां, सर्वदा सर्ववैष्णवमंत्रजापकानां, संसिद्धसप्तकोटिमहा- मंत्राणां, 
भगवति भक्त्यतिशयेन भगवदुपासनार्थं स्वेच्छया गृहीतरूपाणां, 
तत्र तत्र पृथक् पृथक् भगवतः अनंतरूपेषु पृथक् पृथक् वेदोक्त, तदनुक्त भारतोक्त, तदनुक्त संप्रदायागत स्वेतर स्वाभिन्नतयापि 
अशेषशक्तिविशेषाभ्यां पृथग्व्यवहारविषय, सर्वसामर्थ्योपेत, निरवधिकानंतानवद्यकल्याणगुणपरिपूर्ण अनंतगुणोपसंहर्तृणां,  तथा वेदोक्तसर्वक्रियोप- संहर्तृणां, 
एवं अनंतरूपावयवगुणक्रियाजात्य- वस्थाविशिष्टभगवदुपासकानां, 
परमदयालूनां, क्षमासमुद्राणां, भक्तवत्सलानां, भक्तापराधसहिष्णूनां, स्वभक्तान् दुर्मार्गात् उद्धृत्य सन्मार्गस्थापकानां, स्वभक्तं मां  उद्दिश्य 
भगवतः पुरः परमदयालो क्षमासमुद्र भक्तवत्सल भक्तापराधसहिष्णो दीनं दूनं अनाथं शरणागतं एनं उद्धर इति विज्ञापनकर्तृणां, सर्वज्ञ- शिरोमणीनां, 
अशेषगुर्वंतर्यामिणां, सदा भगवत्पराणां, भगवतः अन्यत्र सर्ववस्तुषु मनःसंगरहितानां, सर्वत्र सर्वदा सर्वाकार सर्वाधार सर्वाश्रय सर्वोत्पादक सर्वपालक 
सर्वसंहारक सर्वनियामक सर्वप्रेरक सर्वप्रवर्तक सर्वनिवर्तक यथायोग्य सर्वज्ञानाज्ञानबंध- मोक्षप्रद सर्वसत्ताप्रद सर्वशब्दवाच्य सर्वशब्दप्रवृत्तिनिमित्त 
सर्वगुणातिपरिपूर्णतम सर्वदोषातिदूर सर्वाचिंत्य सर्वोत्तम सर्वेश्वर सर्वात्यंतविलक्षण स्वगतभेद- विवर्जितत्वादिना भगवद्द्रष्ट ऋणां, 
अभिमानादिसर्वदोषदूराणां, असूयेर्ष्याद्यशेष- मनोदोषनिवर्तकानां, नित्यापरोक्षीकृतरमायुक्ताशेष- भगवद्रूपाणां, अत एव विलीनाशेषप्रकृतिबंधानां, 
अत एव दूरोत्सारित अशेषानिष्टानां, अत एव अशेषभक्ताशेष अनिष्टनिवर्तकानां, प्रणवोपासकानां, अस्मदादिगुरूणां श्रीमदानंदतीर्थ श्रीमच्चरणानां 
अंतर्यामिन् 
अनिरुद्ध-प्रद्युम्न-संकर्षण-वासुदेवात्मक, श्रीमध्ववल्लभ श्रीलक्ष्मीवेदव्यासात्मक, अंडस्थित अनंतरूपा-वयवगुणक्रिया- जात्यवस्थाविशिष्ट रमायुक्त 
क्षीराब्धिशेषशायि श्रीपद्मनाभात्मक, अंडाद् बहिरभिव्यक्त शुद्धसृष्टित्वेन अभिमत श्रीचतुर्मुख- मुख्यप्राणोपास्यत्वाद्यनेकप्रयोजनक 
अनंतानंतरूप- मूलभूत तथा अशेषजगत्पालनप्रयोजनक शांतिपति अनिरुद्धमूलभूत तथा अशेषजगत् सृष्टिप्रयोजनक कृतिपति प्रद्युम्नमूलभूत तथा 
अशेषजगत्संहारप्रयोजनक जयापति संकर्षणमूलभूत 
तथा स्वस्वसमग्रयोग्यताभिज्ञ परमानुग्रहशील भगवत्प्रेरित- चतुर्मुखादिसद्गुरूपदिष्ट स्वस्वयोग्यभगवद्रूपगुणो- पासनया संजात स्वस्वयोग्यभगवद्रूपविशेषदर्शन- भोगाभ्यां 
विनष्टानिष्टसंचितप्रारब्धलक्षणाशेषकर्मणां, स्वस्वयोग्यतानुसारेण संपूर्णसाधनानां, पूर्वकल्पे ब्रह्मणा सह विरजानदीस्नानेन त्यक्तलिंगानां, 
तथा विनष्टावशिष्टेष्ट अशेषप्रारब्धकर्मणां, प्रलयकाले भगवदुदरे वसतां आनंदमात्रवपुषां, तदनुभवरहितानां, स्वस्वयोग्यभगद्रूप- विशेषध्यानरतानां, 
सृष्टिकाले भगवदुदराद् बहिर्गतानां, श्रीश्वेतद्वीपदर्शनं निमित्तीकृत्य प्रधानावरणभूत स्वेच्छापसरणेन स्वस्वयोग्यानंदाविर्भावलक्षण मुक्तिप्रदानप्रयोजनक मायापति 
श्रीवासुदेवात्मक लक्ष्म्यात्मक प्रलयाब्धिस्थ श्रीवटपत्रशायि अशेषजगदुदर अशेषमुक्तनाभिदेशोर्ध्व- भागकुक्ष्याख्यदेश त्रिविधाशेषसंसारिनाभिदेश 
अशेषतमः- पतितनाभ्यधोभागदेश श्रीभूम्यालिंगित कालादिचेष्टक परमाण्वादि अशेषकालावयव सृष्ट्यादिकर्तृरशेषनामक परमपुरुषनामक श्रीचतुर्मुखमुख्यप्राणोपासितचरण 
अनिरुद्धादिचतुरूपात्मक गायत्रीनामक सवितृनामक रूपविशेषात्मक व्याप्तरूप बृहच्छरीर शून्याभिध कालाभिध केवलाभिध ब्रह्माभिध अनंताभिध 
रूपविशेषात्मक निरुपचरित मूलरूप निरुपचरितव्याप्तप्रतिपाद्य अनंततेजःपुंज तादृशरमायुक्तरूपविशेषात्मक, गायत्री भूत वाक् पृथिवी शरीर हृदय भेदेन 
षड्विध गायत्रीनामक लोक-वेद- समीर-रमांतर्गत प्रणवाख्य तुरीयपादोपेत गायत्रीपादचतुष्टयप्रतिपाद्य, 
वैकुंठस्थित अनंतासनस्थित श्वेतद्वीपस्थित सर्वजीवस्थितरूप- भेदेन चतुरूपात्मक, देहव्याप्त देहांतर्यामि, जीवव्याप्त जीवंतर्यामि रूपभेदेन चतुरूपात्मक, 
निरुपचरितसर्व- वागर्थप्रतिपादक, श्रीदेव्यादिरमारूपाष्टकाभिमन्यमान चक्रशंखवराभययुक्तहस्तचतुष्टयोपेत, प्रदीपवर्ण सर्वाभरणभूषित विश्वादिभगवद्रूपाष्टकप्रतिपादक 
अकाराद्यष्टाक्षरात्मक श्रीमत्प्रणवाद्यष्टमहामंत्रप्रतिपाद्य अष्टरूपात्मक मंत्राध्यायोक्तभूवराहाद्यशेषवैष्णव- मंत्रप्रतिपाद्य भूवराहाद्यशेषरूपविशेषात्मक रमादि- मंत्रप्रतिपाद्य 
रमादिनिष्ठ रमादिनामक रूपविशेषात्मक श्रीलक्ष्मीनृसिंहात्मक परमदयालो क्षमासमुद्र भक्तवत्सल भक्तापराधसहिष्णो देशकालाधिपते देहेंद्रियाधिपते सूर्यवंशध्वज 
रघुकुलतिलक लक्ष्मणभरतशत्रुघ्नाग्रज श्रीहनुमदुपासितचरण सीतापते श्रीरामचंद्र 
त्वदाज्ञया त्वत्प्रसादात् त्वत्प्रेरणया त्वत्प्रीत्यर्थं त्वां उद्दिश्य त्वां अनुस्मरन्नेव त्वदाज्ञया नियतेन मन्नियामकेन सत्ताप्रद वायुनामक चेष्टाप्रद प्राणनामक धारणाप्रद 
धर्मनामक मुक्तिप्रद भक्तिनामकरूपविशेषैः मधदि स्थितेन, परम- दयालुना, क्षमासमुद्रेण, भक्तवत्सलेन, भक्तापराधसहिष्णुना, सर्वस्वामिना, सर्वप्रेरकेण, 
सर्वतात्विकदेवताप्रेरकेण, सर्वतात्विक असुरभंजकेन, तथा तत्प्रेरणाप्रयुक्ताशेष- दुर्मतभंजकेन अत एव प्रभंजनशब्दवाच्येन, 
प्रतिदिनं प्रतिक्षणं बुद्धिशोधकेन सर्वकर्मकतार्र् सर्वकर्मकारयित्रा सर्वकर्मस्वामिना सर्वकर्मसमर्पकेण सर्वकर्मलभोक्त्रा सर्वकर्मलभोजयित्रा सर्वकर्म- प्रेरकेण 
सर्वकर्मोद्बोधकेन सर्वकर्मशुद्धिप्रदेन सर्वकर्मसिद्धिप्रदेन सर्वकर्मनिष्ठेन सर्वकर्मसाक्षिणा सर्वकर्मनिष्ठभगवद्रूपोपासकेन अशेषजीवनिःसंख्य अनादिकालीन- धर्माधर्मद्रष्ट 
स्वेच्छया उद्बोधकेन तत्पाचक कपिलोपासकेन रमाव्यतिरिक्त पूर्वप्रसिद्धव्यतिरिक्त अनंत- वेदप्रतिपाद्यमुख्यतम अनंतगुणपूर्णेन सर्वदोष- दूरेण त्वच्चित्ताभिज्ञेन 
त्वच्चित्तानुसारिचित्तेन त्वत्परमानुग्रह- पात्रभूतेन मद्योग्यताभिज्ञेन श्रीभारतीरमणेन रुद्राद्यशेषदेवतोपासितचरणेन मम सर्वास्ववस्थासु चित्रधा विचित्रधा त्वदुपासकेन श्रीमुख्यप्राणेन 
प्रेरितः सन् त्वत्संस्मतिपूर्वकं शयनात् समुत्थाय अद्यतनं स्ववर्णाश्रमोचितं देशकालावस्थोचितं नित्यनैमित्तिककाम्यभेदेन त्रिविधं त्वत्पूजात्मकं कर्म यथाशक्ति 
यथाज्ञप्ति यथावैभवं करिष्ये  मदाज्ञाकारिभिः विद्यासंबंधिभिः देहसंबंधिभिश्च त्वदीयैः अशेषजनैः त्वत्सर्वकर्तृत्वकारयितृत्वाद्यनुसंधान- पूर्वकं कारयिष्ये च 
इति श्रीराघवेंद्राख्ययतिना कृतमंजसा 
प्रातःसंकल्पगद्यं स्यात् प्रीत्यै माधवमध्वयोः ॥