अथ ब्रह्मसूत्राणि
ॐ ॐ अथातो ब्रह्मजिज्ञासा ॐ	॥1॥
ॐ जन्माद्यस्य यतः ॐ	॥2॥
ॐ शास्त्रयोनित्वात् ॐ	॥3॥
ॐ तत्तु समन्वयात् ॐ	॥4॥
ॐ ईक्षतेर्नाशब्दं ॐ	॥5॥
ॐ गौणश्चेन्नात्मशब्दात् ॐ	॥6॥
ॐ तन्निष्ठस्य मोक्षोपदेशात् ॐ	॥7॥
ॐ हेयत्वावचनाच्च ॐ	॥8॥
ॐ स्वाप्ययात् ॐ	॥9॥
ॐ गतिसामान्यात् ॐ	॥10॥
ॐ श्रुतत्वाच्च ॐ	॥11॥
ॐ आनंदमयोऽभ्यासात् ॐ	॥12॥
ॐ विकारशब्दान्नेति चेन्न प्राचुर्यात् ॐ	॥13॥ 
ॐ तद्धेतुव्यपदेशाच्च ॐ	॥14॥ 
ॐ मांत्रवर्णिकमेव च गीयते ॐ	॥15॥
ॐ नेतरोऽनुपपत्तेः ॐ	॥16॥
ॐ भेदव्यपदेशाच्च ॐ	॥17॥ 
ॐ कामाच्च नानुमानापेक्षा ॐ	॥18॥ 
ॐ अस्मिन्नस्य च तद्योगं शास्ति ॐ	॥19॥
ॐ अंतस्तद्धर्मोपदेशात् ॐ	॥20॥ 
ॐ भेदव्यपदेशाच्चान्यः ॐ	॥21॥
ॐ आकाशस्तल्लिंगात् ॐ	॥22॥ 
ॐ अत एव प्राणः ॐ	॥23॥
ॐ ज्योतिश्चरणाभिधानात् ॐ	॥24॥ 
ॐ छंदोऽभिधान्नेति चेन्न तथा 
	चेतोऽर्पणनिगदात् तथा हि दर्शनं ॐ	॥25॥ 
ॐ भूतादिपादव्यपदेशोपपत्तेश्चैवं ॐ	॥26॥ 
ॐ उपदेशभेदान्नेति चेन्नोभयस्मिन्नप्यविरोधात् ॐ	॥27॥ 
ॐ प्राणस्तथानुगमात् ॐ	॥28॥ 
ॐ न वक्तुरात्मोपदेशादिति 
	चेदध्यात्मसंबंधभूमा ह्यस्मिन् ॐ	॥29॥
ॐ शास्त्रदृष्ट्या तूपदेशो वामदेववत् ॐ	॥30॥ 
ॐ जीवमुख्यप्राणल्लिंगान्नेति 
	चेन्नोपासात्रैविध्यादाश्रितत्वादिह तद्योगात् ॐ	॥31॥
॥ इति प्रथमाध्यायस्य प्रथमः पादः ॥
ॐ सर्वत्र प्रसिद्धोपदेशात् ॐ	॥1॥ 
ॐ विवक्षितगुणोपपत्तेश्च ॐ	॥2॥ 
ॐ अनुपपत्तेस्तु न शारीरः ॐ	॥3॥
ॐ कर्मकर्तृव्यपदेशाच्च ॐ	॥4॥ 
ॐ शब्दविशेषात् ॐ	॥5॥
ॐ स्मतेश्च ॐ	॥6॥ 
ॐ अर्भकौकस्त्वात् तद्य्वपदेशाच्च नेति चेन्न 
	निचाय्यत्वादेवं व्योमवच्च ॐ	॥7॥ 
ॐ संभोगप्राप्तिरिति चेन्न वैशेष्यात् ॐ	॥8॥
ॐ अत्ता चराचरग्रहणात् ॐ	॥9॥ 
ॐ प्रकरणाच्च ॐ	॥10॥
ॐ गुहां प्रविष्टावात्मानौ हि तद्दर्शनात् ॐ	॥11॥ 
ॐ विशेषणाच्च ॐ	॥12॥ 
ॐ अंतर उपपत्तेः ॐ	॥13॥ 
ॐ स्थानादिव्यपदेशाच्च ॐ	॥14॥ 
ॐ सुखविशिष्टाभिधानादेव च ॐ	॥15॥
ॐ श्रुतोपनिषत्कगत्यभिधानाच्च ॐ	॥16॥ 
ॐ अनवस्थितेरसंभवाच्च नेतरः ॐ	॥17॥ 
ॐ अंतर्याम्यधिदैवादिषु तद्धर्मव्यपदेशात् ॐ	॥18॥ 
ॐ न च स्मार्तमतद्धर्माभिलापात् ॐ	॥19॥
ॐ शारीरश्चोभयेऽपि हि भेदेनैनमधीयते ॐ	॥20॥ 
ॐ अदृश्यत्वादिगुणको धर्मोक्तेः ॐ	॥21॥ 
ॐ विशेषणभेदव्यपदेशाभ्यांच नेतरौ ॐ	॥22॥ 
ॐ रूपोपन्यासाच्च ॐ	॥23॥ 
ॐ वैश्वानरः साधारणशब्दविशेषात् ॐ	॥24॥ 
ॐ स्मर्यमाणमनुमानं स्यादिति ॐ	॥25॥
ॐ शब्दादिभ्यॐऽतःप्रतिष्ठानान्नेति चेन्न तथा दृष्ट्युपदेशाद्
	असंभवात् पुरुषविधमपि चैनमधीयते ॐ	॥26॥
ॐ अत एव न देवता भूतं च ॐ	॥27॥ 
ॐ साक्षादप्यविरोधं जैमिनिः ॐ	॥28॥ 
ॐ अभिव्यक्तेरित्याश्मरथ्यः ॐ	॥29॥ 
ॐ अनुस्मतेर्बादरिः ॐ	॥30॥ 
ॐ संपत्तेरिति जैमिनिस्तथा हि दर्शयति ॐ	॥31॥
ॐ आमनंति चैनमस्मिन् ॐ	॥32॥
॥ इति प्रथमाध्यायस्य द्वितीयः पादः ॥
ॐ द्युभ्वाद्यायतनं स्वशब्दात् ॐ	॥1॥ 
ॐ मुक्तोपसृप्यव्यपदेशात् ॐ	॥2॥ 
ॐ नानुमानमतच्छब्दात् ॐ	॥3॥
ॐ प्राणभृच्च ॐ	॥4॥
ॐ भेदव्यपदेशात् ॐ	॥5॥ 
ॐ प्रकरणात् ॐ	॥6॥ 
ॐ स्थित्यदनाभ्यां च ॐ	॥7॥
ॐ भूमा संप्रसादादध्युपदेशात् ॐ	॥8॥ 
ॐ धर्मोपपत्तेश्च ॐ	॥9॥
ॐ अक्षरमंबरांतधृतेः ॐ	॥10॥ 
ॐ सा च प्रशासनात् ॐ	॥11॥ 
ॐ अन्यभावव्यावृत्तेश्च ॐ	॥12॥
ॐ ईक्षतिकर्मव्यपदेशात् सः ॐ	॥13॥
ॐ दहर उत्तरेभ्यः ॐ	॥14॥ 
ॐ गतिशब्दाभ्यां तथा हि दृष्टं लिंगं च ॐ	॥15॥ 
ॐ धृतेश्च महिम्नोऽस्यास्मिन्नुपलब्धेः ॐ	॥16॥ 
ॐ प्रसिद्धेश्च ॐ	॥17॥ 
ॐ इतरपरामर्शात् स इति चेन्नासंभवात् ॐ	॥18॥ 
ॐ उत्तराच्चेदाविर्भूतस्वरूपस्तु ॐ	॥19॥ 
ॐ अन्यार्थश्च परामर्शः ॐ	॥20॥ 
ॐ अल्पश्रुतेरिति चेत् तदुक्तं ॐ	॥21॥
ॐ अनुकृतेस्तस्य च ॐ	॥22॥ 
ॐ अपि स्मर्यते ॐ	॥23॥
ॐ शब्दादेव प्रमितः ॐ	॥24॥ 
ॐ हृद्यपेक्षया तु मनुष्याधिकारत्वात् ॐ	॥25॥
ॐ तदुपर्यपि बादरायणः संभवात् ॐ	॥26॥ 
ॐ विरोधः कर्मणीति चेन्नानेकप्रतिपत्तेर्दर्शनात् ॐ	॥27॥ 
ॐ शब्द इति चेन्नातः प्रभवात् प्रत्यक्षानुमानाभ्यां ॐ	
ॐ अत एव च नित्यत्वं ॐ	॥29॥ 
ॐ समाननामरूपत्वाच्चावृत्तावप्यविरोधो 
	दर्शनात् स्मतेश्च ॐ	॥30॥ 
ॐ मध्वादिष्वसंभवादनधिकारं जैमिनिः ॐ	॥31॥ 
ॐ ज्योतिषि भावाच्च ॐ	॥32॥ 
ॐ भावं तु बादरायणोऽस्ति हि ॐ	॥33॥
ॐ शुगस्य तदनादरश्रवणात् तदाद्रवणात् सूच्यते हि ॐ	
ॐ क्षत्रियत्वावगतेश्चोत्तरत्र चैत्ररथेन लिंगात् ॐ	॥35॥ 
ॐ संस्कारपरामर्शात् तदभावाभिलापाच्च ॐ	॥36॥ 
ॐ तदभावनिर्धारणे च प्रवृत्तेः ॐ	॥37॥
ॐ श्रवणाध्ययनार्थप्रतिषेधात् स्मृतेश्च ॐ	॥38॥
ॐ कंपनात् ॐ	॥39॥ 
ॐ ज्योतिर्दर्शनात् ॐ	॥40॥ 
ॐ आकाशोऽर्थांतरत्वादिव्यपदेशात् ॐ	॥41॥ 
ॐ सुषुप्त्युत्क्रांत्योर्भेर्देन ॐ	॥42॥ 
ॐ पत्यादिशब्देभ्यः ॐ	॥43॥ 
॥ इति प्रथमाध्यायस्य तृतीयः पादः ॥
ॐ आनुमानिकमप्येकेषामिति चेन्न
	शरीररूपकविन्यस्तगृहीतेर्दर्शयति च ॐ	॥1॥
ॐ सूक्ष्मं तु तदर्हत्वात् ॐ	॥2॥
ॐ तदधीनत्वादर्थवत् ॐ	॥3॥ 
ॐ ज्ञेयत्वावचनाच्च ॐ	॥4॥
ॐ वदतीति चेन्न प्राज्ञो हि ॐ	॥5॥
ॐ प्रकरणात् ॐ	॥6॥ 
ॐ त्रयाणामेव चैवमुपन्यासः प्रश्नश्च ॐ	॥7॥
ॐ महद्वच्च ॐ	॥8॥ 
ॐ चमसवदविशेषात् ॐ	॥9॥ 
ॐ ज्योतिरुपक्रमात्तु तथा ह्यधीयत एके ॐ	॥10॥ 
ॐ कल्पनोपदेशाच्च मध्वादिवदविरोधः ॐ	॥11॥
ॐ न संख्योपसंग्रहादपि नानाभावादतिरेकाच्च ॐ	॥12॥ 
ॐ प्राणादयो वाक्यशेषात् ॐ	॥13॥
ॐ ज्योतिषैकेषामसत्यन्ने ॐ	॥14॥ 
ॐ कारणत्वेन चाकाशादिषु यथाव्यपदिष्टोक्तेः ॐ	॥15॥ 
ॐ समाकर्षात् ॐ	॥16॥ 
ॐ जगद्वाचित्वात् ॐ	॥17॥ 
ॐ जीवमुख्यप्राणलिंगादिति चेत् तद्य्वाख्यातं ॐ	॥18॥ 
ॐ अन्यार्थं तु जैमिनिः प्रश्नव्याख्यानाभ्यामपि
	चैवमेके ॐ	॥19॥ 
ॐ वाक्यान्वयात् ॐ	॥20॥ 
ॐ प्रतिज्ञासिद्धेर्लिंगमाश्मरथ्यः ॐ	॥21॥ 
ॐ उत्क्रमिष्यतः एवं भावादित्यौडुलोमिः ॐ	॥22॥ 
ॐ अवस्थितेरिति काशकृत्स्नः ॐ	॥23॥ 
ॐ प्रकृतिश्च प्रतिज्ञादृष्टांतानुपरोधात् ॐ	॥24॥ 
ॐ अभिध्योपदेशाच्च ॐ	॥25॥ 
ॐ साक्षाच्चोभयाम्नानात् ॐ	॥26॥ 
ॐ आत्मकृतेः परिणामात् ॐ	॥27॥ 
ॐ योनिश्च हि गीयते ॐ	॥28॥ 
ॐ एतेन सर्वे व्याख्याता व्याख्याताः ॐ	॥29॥
॥ इति प्रथमाध्यायस्य चतुर्थः पादः ॥
ॐ स्मृत्यनवकाशदोषप्रसंग इति 	
	चेन्नान्यस्मृत्यनवकाशदोषप्रसंगात् ॐ	॥1॥
ॐ इतरेषां चानुपलब्धेः ॐ	॥2॥ 
ॐ एतेन योगः प्रत्युक्तः ॐ	॥3॥ 
ॐ न विलक्षत्वादस्य तथात्वं च शब्दात् ॐ	॥4॥ 
ॐ दृश्यते तु ॐ	॥5॥ 
ॐ अभिमानिव्यपदेशस्तु विशेषानुगतिभ्यां ॐ	॥6॥ 
ॐ दृश्यते च ॐ	॥7॥
ॐ असदिति चेन्न प्रतिषेधमात्रत्वात् ॐ	॥8॥ 
ॐ अपीतौ तद्वत् प्रसंगादसमंजसं ॐ	॥9॥
ॐ न तु दृष्टांतभावात् ॐ	॥10॥ 
ॐ स्वपक्षदोषाच्च ॐ	॥11॥
ॐ तर्काप्रतिष्ठानादप्यन्यथानुमेयमिति चेदेवमप्य 
	निर्मोक्षप्रसंगः ॐ 
ॐ एतेन शिष्टापरिग्रहा अपि व्याख्याताः ॐ	॥13॥
ॐ भोक्त्रापत्तेरविभागश्चेत् स्याल्लोकवत्	॥14॥
ॐ तदनन्यत्वमारंभणशब्दादिभ्यः ॐ	॥15॥ 
ॐ भावे चोपलब्धेः ॐ	॥16॥ 
ॐ सत्वाच्चावरस्य ॐ	॥17॥
ॐ असद्व्यपदेशान्नेति चेन्न धर्मांतरेण वाक्यशेषात् ॐ	॥
ॐ युक्तेः शब्दांतराच्च ॐ	॥19॥
ॐ पटवच्च ॐ	॥20॥ 
ॐ यथा प्राणादिः ॐ	॥21॥
ॐ इतरव्यपदेशाद्धिताकरणादिदोषप्रसक्तिः ॐ	॥22॥ 
ॐ अधिकं तु भेदनिर्देशात् ॐ	॥23॥
ॐ अश्मादिवच्च तदनुपपत्तिः ॐ	॥24॥ 
ॐ उपसंहारदर्शनान्नेति चेत् क्षीरवद्धि ॐ	॥25॥ 
ॐ देवादिवदपि लोके ॐ	॥26॥ 
ॐ कृत्स्नप्रसक्तिनिरवयवत्वशब्दकोपो वा ॐ	॥27॥
ॐ श्रुतेस्तु शब्दमूलत्वात् ॐ	॥28॥ 
ॐ आत्मनि चैवं विचित्राश्च हि ॐ	॥29॥ 
ॐ स्वपक्षदोषाच्च ॐ	॥30॥
ॐ सर्वोपेता च तद्दर्शनात् ॐ	॥31॥ 
ॐ विकरणत्वान्नेति चेत्तदुक्तं	॥32॥
ॐ न प्रयोजनवत्त्वात् ॐ	॥33॥ 
ॐ लोकवत्तु लीलाकैवल्यं ॐ	॥34॥
ॐ वैषम्यनैर्घृण्ये न सापेक्षत्वात् तथा हि दर्शयति ॐ	
ॐ न कर्माविभागादिति चेन्नानादित्वात् ॐ	॥36॥
ॐ उपपद्यते चाप्युपलभ्यते च ॐ	॥37॥
ॐ सर्वधर्मोपपत्तेश्च ॐ	॥38॥
॥ इति द्वितीयाध्यायस्य प्रथमः पादः ॥
ॐ रचनानुपपत्तेश्च नानुमानं ॐ	॥1॥ 
ॐ प्रवृत्तेश्च ॐ	॥2॥ 
ॐ पयॐऽबुवच्चेत् तत्रापि ॐ	॥3॥
ॐ व्यतिरेकानवस्थितेश्चानपेक्षत्वात् ॐ	॥4॥ 
ॐ अन्यत्राभावाच्च न तृणादिवत् ॐ	॥5॥
ॐ अभ्युपगमेऽप्यर्थाभावात् ॐ	॥6॥ 
ॐ पुरुषाश्मवदिति चेत्तथापि ॐ	॥7॥ 
ॐ अंगित्वानुपपत्तेः ॐ	॥8॥
ॐ अन्यथानुमितौ च ज्ञशक्तिवियोगात् ॐ	॥9॥ 
ॐ विप्रतिषेधाच्चासमंजसं ॐ 	॥10॥
ॐ महद्दीर्घवद्वा ह्रस्वपरिमंडलाभ्यां ॐ	॥11॥ 
ॐ उभयथापि न कर्मातस्तदभावः ॐ	॥12॥
ॐ समवायाभ्युपगमाच्च साम्यादनवस्थितेः ॐ	॥13॥ 
ॐ नित्यमेव च भावात् ॐ	॥14॥
ॐ रूपादिमत्त्वाच्च विपर्ययो दर्शनात् ॐ	॥15॥ 
ॐ उभयथा च दोषात् ॐ 	॥16॥
ॐ अपरिग्रहाच्चात्यंतमनपेक्षा ॐ	॥17॥ 
ॐ समुदाय उभयहेतुकेऽपि तदप्राप्तिः ॐ 	॥18॥
ॐ इतरेतरप्रत्ययत्वादिति चेन्न उत्पत्तिमात्रनिमित्तत्वात् ॐ	
ॐ उत्तरोत्पादे च पूर्वनिरोधात् ॐ	॥20॥ 
ॐ असति प्रतिज्ञोपरोधो यौगपद्यमन्यथा ॐ	॥21॥
ॐ प्रतिसंख्याप्रतिसंख्यानिरोधाप्राप्तिरविच्छेदात् ॐ	॥22॥
ॐ उभयथा च दोषात् ॐ	॥23॥ 
ॐ आकाशे चाविशेषात् ॐ	॥24॥ 
ॐ अनुस्मृतेश्च ॐ	॥25॥
ॐ नासतोऽदृष्टत्वात् ॐ	॥26॥ 
ॐ उदासीनानामपि चैवं सिद्धिः ॐ	॥27॥
ॐ नाभाव उपलब्धेः ॐ	॥28॥ 
ॐ वैधर्म्याच्च न स्वप्नादिवत् ॐ	॥29॥ 
ॐ न भावोऽनुपलब्धेः ॐ	॥30॥
ॐ क्षणिकत्वाच्च ॐ	॥31॥ 
ॐ सर्वथानुपपत्तेश्च ॐ	॥32॥ 
ॐ नैकस्मिन्नसंभवात् ॐ	॥33॥
ॐ एवंचात्मा कार्त्स्न्यं ॐ	॥34॥ 
ॐ न च पर्यायादप्यविरोधो विकारादिभ्यः ॐ	॥35॥
ॐ अंत्यावस्थितेश्चोभयनित्यत्वादविशेषात् ॐ	॥36॥ 
ॐ पत्युरसामंजस्यात् ॐ	॥37॥
ॐ संबंधानुपपत्तेश्च ॐ	॥38॥ 
ॐ अधिष्ठानानुपपत्तेश्च ॐ	॥39॥
ॐ करणवच्चेन्न भोगादिभ्यः ॐ	॥40॥ 
ॐ अंतवत्त्वमसर्वज्ञता वा ॐ	॥41॥
ॐ उत्पत्त्यसंभवात् ॐ	॥42॥ 
ॐ न च कर्तुः करणं ॐ	॥43॥
ॐ विज्ञानादिभावे वा तदप्रतिषेधः ॐ	॥44॥ 
ॐ विप्रतिषेधाच्च ॐ	॥45॥
॥ इति द्वितीयाध्यायस्य द्वितीयः पादः ॥
ॐ न वियदश्रुतेः ॐ	॥1॥ 
ॐ अस्ति तु ॐ	॥2॥ 
ॐ गौण्यसंभवात् ॐ	॥3॥ 
ॐ शब्दाच्च ॐ	॥4॥
ॐ स्याच्चैकस्य ब्रह्मशब्दवत् ॐ	॥5॥ 
ॐ प्रतिज्ञाहानिरव्यतिरेकाच्छब्देभ्यः ॐ	॥6॥
ॐ यावद्विकारं तु विभागो लोकवत् ॐ	॥7॥
ॐ एतेन मातरिश्वा व्याख्यातः ॐ	॥8॥
ॐ असंभवस्तु सतोऽनुपपत्तेः ॐ	॥9॥
ॐ तेजोतस्तथा ह्याह ॐ	॥10॥
ॐ आपः ॐ	॥11॥
ॐ पृथिव्यधिकाररूपशब्दांतरादिभ्यः ॐ	॥12॥
ॐ तदभिध्यानादेव तु तल्लिंगात् सः ॐ	॥13॥
ॐ विपर्ययेण तु क्रमोऽत उपपद्यते च ॐ	॥14॥
ॐ अंतरा विज्ञानमनसी क्रमेण तल्लिंगादिति
	चेन्नाविशेषात् ॐ	॥15॥
ॐ चराचरव्यपाश्रयस्तु स्यात् 
	तद्य्वपदेशो भाक्तस्तद्भावभावित्वात् ॐ	॥16॥
ॐ नात्माश्रुतेर्नित्यत्वाच्च ताभ्यः ॐ	॥17॥
ॐ ज्ञोऽत एव ॐ	॥18॥ 
ॐ युक्तेश्च ॐ	॥19॥
ॐ उत्क्रांतिगत्यागतीनां ॐ	॥20॥ 
ॐ स्वात्मना चोत्तरयोः ॐ	॥21॥
ॐ नाणुरतच्छ्रुतेरिति चेन्नेतराधिकारात् ॐ	॥22॥ 
ॐ स्वशब्दोन्मानाभ्यां च ॐ	॥23॥
ॐ अविरोधश्चंदनवत् ॐ	॥24॥ 
ॐ अवस्थितिवैशेष्यादिति चेन्नाभ्युपगमात् हृदि हि ॐ	॥25॥
ॐ गुणाद्वालोकवत् ॐ	॥26॥
ॐ व्यतिरेको गंधवत् तथा च दर्शयति ॐ	॥27॥
ॐ पृथगुपदेशात् ॐ	॥28॥ 
ॐ तद्गुणसारत्वात्तु तद्य्वपदेशः प्राज्ञवत् ॐ	॥29॥
ॐ यावदात्मभावित्वाच्च न दोषस्तद्दर्शनात् ॐ	॥30॥
ॐ पुंस्त्वादिवत्त्वस्य सतोऽभिव्यक्तियोगात् ॐ	॥31॥
ॐ नित्योपलब्ध्यनुपलब्धिप्रसंगोऽन्यतरनियमो वान्यथा ॐ	ॐ कर्ता शास्त्रार्थवत्त्वात् ॐ	॥33॥ 
ॐ विहारोपदेशात् ॐ	॥34॥ 
ॐ उपादानात् ॐ	॥35॥
ॐ व्यपदेशाच्च क्रियायां न चेन्निर्देशविपर्ययः ॐ	॥
ॐ उपलब्धिवदनियमः ॐ	॥37॥
ॐ शक्तिविपर्ययात् ॐ	॥38॥ 
ॐ समाध्यभावाच्च ॐ	॥39॥ 
ॐ यथा च तक्षोभयथा ॐ	॥40॥
ॐ परात्तु तत् श्रुतेः ॐ	॥41॥ 
ॐ कृतप्रयत्नापेक्षस्तु विहितप्रतिषेधावैयर्थ्यादिभ्यः ॐ	॥42
ॐ अंशो नानाव्यपदेशादन्यथा चापि 	
	दाशकितवादित्वमधीयत एके ॐ	॥43॥ 
ॐ मंत्रवर्णात् ॐ	॥44॥
ॐ अपि स्मर्यते ॐ	॥45॥ 
ॐ प्रकाशादिवन्नैवं परः ॐ	॥46॥ 
ॐ स्मरंति च ॐ	॥47॥
ॐ अनुज्ञापरिहारौ देहसंबंधाज्ज्योतिरादिवत् ॐ	॥48॥ 
ॐ असंततेश्चाव्यतिकरः ॐ	॥49॥
ॐ आभास एव च ॐ	॥50॥
ॐ अदृष्टानियमात् ॐ	॥51॥ 
ॐ अभिसंध्यादिष्वपि चैवं ॐ	॥52॥ 
ॐ प्रदेशादिति चेन्नांतर्भावात् ॐ	॥53॥
॥ इति द्वितीयाध्यायस्य तृतीयः पादः ॥
ॐ तथा प्राणाः ॐ	॥1॥ 
ॐ गौण्यसंभवात् ॐ	॥2॥ 
ॐ प्रतिज्ञानुपरोधाच्च ॐ	॥3॥
ॐ तत्प्राक् श्रुतेश्च ॐ	॥4॥
ॐ तत्पूर्वकत्वाद्वाचः ॐ	॥5॥
ॐ सप्त गतेर्विशेषितत्वाच्च ॐ	॥6॥ 
ॐ हस्तादयस्तु स्थितेतो नैवं ॐ	॥7॥
ॐ अणवश्च ॐ	॥8॥
ॐ श्रेष्ठश्च ॐ	॥9॥ 
ॐ न वायुक्रिये पृथगुपदेशात् ॐ	॥10॥
ॐ चक्षुरादिवत्तु तत्सहशिष्ट्यादिभ्यः ॐ	॥11॥
ॐ अकरणत्वाच्च न दोषस्तथा हि दर्शयति ॐ	॥12॥
ॐ पंचवृत्तिर्मनोवद्य्वपदिश्यते ॐ	॥13॥
ॐ अणुश्च ॐ	॥14॥
ॐ ज्योतिराद्यधिष्ठानं तु तदामननात् ॐ	॥15॥ 
ॐ प्राणवता शब्दात् ॐ	॥16॥ 
ॐ तस्य च नित्यत्वात् ॐ	॥17॥
ॐ त इंद्रियाणि तद्य्वपदेशादन्यत्र श्रेष्ठात् ॐ	॥18॥ 
ॐ भेदश्रुतेः ॐ	॥19॥ 
ॐ वैलक्षण्याच्च ॐ	॥20॥
ॐ संज्ञामूर्तिक्लृप्तिस्तु त्रिवृत्कुर्वत उपदेशात् ॐ	॥21॥
ॐ मांसादि भौमं यथाशब्दमितरयोश्च ॐ	॥22॥ 
ॐ वैशेष्यात्तु तद्वादस्तद्वादः ॐ	॥23॥
॥ इति द्वितीयाध्यायस्य चतुर्थः पादः ॥
ॐ तदंतरप्रतिपत्तौ रंहति संपरिष्वक्तः प्रश्ननिरूपणाभ्यां ॐ
ॐ त्र्यात्मकत्वात्तु भूयस्त्वात् ॐ	॥2॥
ॐ प्राणगतेश्च ॐ	॥3॥
ॐ अग्न्यादिगतिश्रुतेरिति चेन्न भाक्तत्वात् ॐ	॥4॥
ॐ प्रथमेऽश्रवणादिति चेन्न ता एव ह्युपपत्तेः ॐ	॥5॥
ॐ अश्रुतत्वादिति चेन्नेष्टादिकारिणां प्रतीतेः ॐ	॥6॥
ॐ भाक्तं वानात्मवित्त्वात् तथा हि दर्शयति ॐ	॥7॥
ॐ कृतात्ययेऽनुशयवान् दृष्टस्मृतिभ्यां ॐ	॥8॥
ॐ यथेतमनेवं च ॐ	॥9॥
ॐ चरणादिति चेन्न तदुपलक्षणार्थेति कार्ष्णाजिनिः ॐ	॥10॥ 
ॐ आनर्थक्यमिति चेन्न तदपेक्षत्वात् ॐ	॥11॥ 
ॐ सुकृतदुष्कृते एवेति तु बादरिः ॐ	॥12॥
ॐ अनिष्टादिकारिणामपि च श्रुतं ॐ	॥13॥ 
ॐ संयमने त्वनुभूयेतरेषामारोहावरोहौ 
	तद्गतिदर्शनात् ॐ	
ॐ स्मरंति च ॐ	॥15॥
ॐ अपि सप्त ॐ	॥16॥
ॐ तत्रापि च तद्य्वापारादविरोधः ॐ	॥17॥
ॐ विद्याकर्मणोरिति तु प्रकृतत्वात् ॐ	॥18॥
ॐ न तृतीये तथोपलब्धेः ॐ	॥19॥ 
ॐ स्मर्यतेऽपि च लोके ॐ	॥20॥ 
ॐ दर्शनाच्च ॐ	॥21॥
ॐ तृतीये शब्दावरोधः संशोकजस्य ॐ	॥22॥ 
ॐ स्मरणाच्च ॐ	॥23॥ 
ॐ तत्स्वाभाव्यापत्तिरुपपत्तेः ॐ	॥24॥
ॐ नातिचिरेण विशेषात् ॐ	॥25॥
ॐ अन्याधिष्ठिते पूर्ववदभिलापात् ॐ	॥26॥ 
ॐ अशुद्धमिति चेन्न शब्दात् ॐ	॥27॥ 
ॐ रेतःसिग्योगोऽथ ॐ	॥28॥
ॐ योनेः शरीरं ॐ	॥29॥
॥ इति तृतीयाध्यायस्य प्रथमः पादः ॥
ॐ संध्ये सृष्टिराह हि ॐ	॥1॥ 
ॐ निर्मातारं चैके पुत्रादयश्च ॐ	॥2॥ 
ॐ मायामात्रं तु कार्त्स्न्येनानभिव्यक्तस्वरूपत्वात् ॐ	॥3॥ 
ॐ सूचकश्च हि श्रुतेराचक्षते च तद्विदः ॐ	॥4॥
ॐ पराभिध्यानात्तु तिरोहितं ततो ह्यस्य बंधविपर्ययौ ॐ	ॐ देहयोगाद्वासोऽपि ॐ	॥6॥
ॐ तदभावो नाडीषु तच्छ्रुतेरात्मनि ह ॐ	॥7॥
ॐ अतः प्रबोधोऽस्मात् ॐ	॥8॥
ॐ स एव च कर्मानुस्मृतिशब्दविधिभ्यः ॐ	॥9॥
ॐ मुग्धेऽर्धसंपत्तिः परिशेषात् ॐ	॥10॥
ॐ न स्थानतोऽपि परस्योभयलिंगं सर्वत्र हि ॐ	॥11॥ 
ॐ न भेदादिति चेन्न प्रत्येकमतद्वचनात् ॐ	॥12॥
ॐ अपि चैवमेके ॐ	॥13॥
ॐ अरूपवदेव हि तत्प्रधानत्वात् ॐ	॥14॥ 
ॐ प्रकाशवच्चावैयर्थ्यं ॐ	॥15॥ 
ॐ आह च तन्मात्रं ॐ	॥16॥ 
ॐ दर्शयति चाथो अपि स्मर्यते ॐ	॥17॥
ॐ अत एव चोपमा सूर्यकादिवत् ॐ	॥18॥
ॐ अंबुवदग्रहणात्तु न तथात्वं ॐ	॥19॥
ॐ वृद्धिह्रासभाक्त्वमंतर्भावादुभयसामंजस्यादेवं ॐ ॥
ॐ दर्शनाच्च ॐ	॥21॥
ॐ प्रकृतैतावत्त्वं हि प्रतिषेधति ततो ब्रवीति च भूयः ॐ	
ॐ तदव्यक्तमाह हि ॐ	॥23॥ 
ॐ अपि संराधने प्रत्यक्षानुमानाभ्यां	॥24॥ 
ॐ प्रकाशवच्चावैशेष्यं ॐ	॥25॥ 
ॐ प्रकाशश्च कर्मण्यभ्यासात् ॐ	॥26॥ 
ॐ अतोऽनंतेन तथा हि लिंगं ॐ	॥27॥
ॐ उभयव्यपदेशात्त्वहिकुंडलवत् ॐ	॥28॥ 
ॐ प्रकाशाश्रयवद्वा तेजस्त्वात् ॐ	॥29॥ 
ॐ पूर्ववद्वा ॐ	॥30॥ 
ॐ प्रतिषेधाच्च ॐ	॥31॥
ॐ परमतः सेतून्मानसंबंधभेदव्यपदेशेभ्यः ॐ	॥32॥ 
ॐ दर्शनात्तु ॐ	॥33॥ 
ॐ बुद्ध्यर्थः पादवत् ॐ	॥34॥
ॐ स्थानविशेषात् प्रकाशादिवत् ॐ	॥35॥ 
ॐ उपपत्तेश्च ॐ	॥36॥
ॐ तथान्यत्प्रतिषेधात् ॐ	॥37॥
ॐ अनेन सर्वगतत्वमायामयशब्दादिभ्यः ॐ	॥38॥
ॐ लमत उपपत्तेः ॐ	॥39॥ 
ॐ श्रुतत्वाच्च ॐ	॥40॥ 
ॐ धर्मं जैमिनिरत एव ॐ	॥41॥
ॐ पूर्वं तु बादरायणो हेतुव्यपदेशात् ॐ	॥42॥
॥ इति तृतीयाध्यायस्य द्वितीयः पादः ॥
ॐ सर्ववेदांतप्रत्ययं चोदनाद्यविशेषात् ॐ	॥1॥ 
ॐ भेदान्नेति चेदेकस्यामपि ॐ	॥2॥
ॐ स्वाध्यायस्य तथात्वेन हि समाचारेऽधिकाराच्च ॐ	॥3॥ 
ॐ सलिलवच्च तन्नियमः ॐ	॥4॥
ॐ दर्शयति च	॥5॥ 
ॐ उपसंहारोऽर्थाभेदाद्विधिशेषवत् समाने च ॐ	॥6॥ 
ॐ अन्यथात्वं च शब्दादिति चेन्नाविशेषात् ॐ	॥7॥
ॐ न वा प्रकरणभेदात् परोवरीयस्त्वादिवत् ॐ	॥8॥ 
ॐ संज्ञातश्चेत्तदुक्तमस्ति तु तदपि ॐ	॥9॥ 
ॐ प्राप्तेश्च समंजसं ॐ	॥10॥
ॐ सर्वाभेदादन्यत्रेमे ॐ	॥11॥
ॐ आनंदादयः प्रधानस्य ॐ	॥12॥
ॐ प्रियशिरस्त्वाद्यप्राप्तिरुपचयापचयौ हि भेदे ॐ	॥13॥
ॐ इतरे त्वर्थसामान्यात् ॐ	॥14॥
ॐ आध्यानाय प्रयोजनाभावात् ॐ	॥15॥ 
ॐ आत्मशब्दाच्च ॐ	॥16॥
ॐ आत्मगृहीतिरितवदुत्तरात् ॐ	॥17॥
ॐ अन्वयादिति चेत् स्यादवधारणात् ॐ	॥18॥
ॐ कार्याख्यानादपूर्वं ॐ	॥19॥
ॐ समान एवंचाभेदात् ॐ	॥20॥ 
ॐ संबंधादेवमन्यत्रापि ॐ	॥21॥
ॐ न वा विशेषात् ॐ	॥22॥ 
ॐ दर्शयति च ॐ	॥23॥
ॐ संभृतिद्युव्याप्त्यापि चातः ॐ	॥24॥
ॐ पुरुषविद्यायामपि चेतरेषामनाम्नानात् ॐ	॥25॥
ॐ वेधाद्यर्थभेदात् ॐ	॥26॥
ॐ हानौ तूपायनशब्दशेषत्वात् 
	कुशाछंदस्तुत्युपगानवत्तदुक्तं ॐ	
ॐ सांपराये तर्तव्याभावात् तथा ह्यन्ये ॐ	॥28॥
ॐ छंदत उभयाविरोधात् ॐ	॥29॥ 
ॐ गतेरर्थवत्वमुभयथान्यथा हि विरोधः ॐ	॥30॥
ॐ उपपन्नस्तल्लक्षणार्थोपलब्धेर्लोकवत् ॐ	॥31॥
ॐ अनियमः सर्वेषामविरोधाच्छब्दानुमानाभ्यां ॐ	॥
ॐ यावदधिकारमवस्थितिराधिकारिकाणां ॐ	॥33॥
ॐ अक्षरधियां त्वविरोधः 	
	सामान्यतद्भावाभ्यामौपसदवत्तदुक्तं ॐ	॥34॥
ॐ इयदामननात् ॐ	॥35॥
ॐ अंतरा भूतग्रामवदिति चेत् तदुक्तं ॐ	॥36॥
ॐ अन्यथा भेदानुपपत्तिरिति चेन्नोपदेशवत् ॐ	॥37॥
ॐ व्यतिहारो विशिंषंति हीतरवत् ॐ	॥38॥
ॐ सैव हि सत्यादयः ॐ	॥39॥
ॐ कामादितरत्र तत्र चायतनादिभ्यः ॐ	॥40॥
ॐ आदरादलोपः ॐ	॥41॥
ॐ उपस्थितेस्तद्वचनात् ॐ	॥42॥
ॐ तन्निर्धारणार्थनियमस्तद्दष्टेः 
	पृथग्ध्यप्रतिबंधः लं ॐ	
ॐ प्रदानवदेव हि तदुक्तं ॐ	॥44॥
ॐ लिंगभूयस्त्वात् तद्धि बलीयस्तदपि ॐ	॥45॥
ॐ पूर्वविकल्पः प्रकरणात् स्यात् क्रियामानसवत् ॐ	॥46॥
ॐ अतिदेशाच्च ॐ	॥47॥
ॐ विद्यैव तु निर्धारणात् ॐ	॥48॥
ॐ दर्शनाच्च ॐ	॥49॥ 
ॐ श्रुत्यादिबलीयस्त्वाच्च न बाधः ॐ	॥50॥
ॐ अनुबंधादिभ्यः ॐ	॥51॥
ॐ प्रज्ञांतरपृथक्त्ववद् दृष्टिश्च तदुक्तं ॐ	॥52॥
ॐ न सामान्यादप्युपलब्धेर्मृत्युवन्न हि लोकापत्तिः ॐ	
ॐ परेण च शब्दस्य ताद्विध्यं भूयस्त्वात्त्वनुबंधः ॐ	
ॐ एक आत्मनश्शरीरे भावात् ॐ	॥55॥
ॐ व्यतिरेकस्तद्भावभावित्वान्न तूपलब्धिवत् ॐ	॥56॥
ॐ अंगावबद्धास्तु न शाखासु हि प्रतिवेदं ॐ	॥57॥
ॐ मंत्रादिवद्वाऽविरोधः ॐ	॥58॥
ॐ भूम्नः क्रतुवज्ज्यायस्त्वं तथा च दर्शयति ॐ 	॥59॥
ॐ नाना शब्दादिभेदात् ॐ	॥60॥
ॐ विकल्पो विशिष्टलत्वात् ॐ	॥61॥
ॐ काम्यास्तु यथाकामं समुच्चीयेरन्न वा
	पूर्वहेत्वभावात् ॐ
ॐ अंगेषु यथाश्रयभावः ॐ	॥63॥
ॐ शिष्टेश्च ॐ	॥64॥
ॐ समाहारात् ॐ	॥65॥
ॐ गुणसाधारण्यश्रुतेश्च ॐ	॥66॥
ॐ न वाऽतत्सहभावश्रुतेः ॐ	॥67॥
ॐ दर्शनाच्च ॐ	॥68॥
॥ इति तृतीयाध्यायस्य तृतीयः पादः ॥
ॐ पुरुषार्थोऽतः शब्दादिति बादरायणः ॐ	॥1॥ 
ॐ शेषत्वात् पुरुषार्थवादो यथान्येष्विति जैमिनिः ॐ	॥2
ॐ आचारदर्शनात् ॐ	॥3॥ 
ॐ तच्छ्रुतेः ॐ	॥4॥ 
ॐ समन्वारंभणात् ॐ	॥5॥ 
ॐ तद्वतो विधानात् ॐ	॥6॥ 
ॐ नियमाच्च ॐ	॥7॥ 
ॐ अधिकोपदेशात्तु बादरायणस्यैवं तद्दर्शनात् ॐ	॥8॥ 
ॐ तुल्यं तु दर्शनं ॐ	॥9॥ 
ॐ असार्वत्रिकी ॐ	॥10॥ 
ॐ विभागश्शतवत् ॐ	॥11॥ 
ॐ अध्ययनमात्रवतः ॐ	॥12॥
ॐ नाविशेषात् ॐ	॥13॥
ॐ स्तुतयेऽनुमतिर्वा ॐ	॥14॥ 
ॐ कामकारेण चैके ॐ	॥15॥ 
ॐ उपमर्दं च ॐ	॥16॥
ॐ ऊर्ध्वरेतस्सु च शब्दे हि ॐ	॥17॥ 
ॐ परामर्शं जैमिनिरचोदना चापवदति हि ॐ	॥18॥
ॐ अनुष्ठेयं बादरायणः साम्यश्रुतेः ॐ	॥19॥ 
ॐ विधिर्वा धारणवत् ॐ	॥20॥
ॐ स्तुतिमात्रमुपादानादिति चेन्नापूर्वत्वात् ॐ	॥21॥ 
ॐ भावशब्दाच्च ॐ	॥22॥
ॐ पारिप्लवार्था इति चेन्न विशेषितत्वात् ॐ	॥23॥ 
ॐ तथा चैकवाक्योपबंधात् ॐ	॥24॥
ॐ अत एव चाग्नींधनाद्यनपेक्षा ॐ	॥25॥
ॐ सर्वापेक्षा च यज्ञादिश्रुतेरश्ववत् ॐ	॥26॥
ॐ शमदमाद्युपेतः स्यात् तथापि तु तद्विधेस्तदंगतया
	तेषामवश्यानुष्ठेयत्वात् ॐ	॥27॥
ॐ सर्वान्नानुमतिश्च प्राणात्यये तद्दर्शनात् ॐ	॥28॥
ॐ अबाधाच्च ॐ	॥29॥
ॐ अपि स्मर्यते ॐ	॥30॥
ॐ शब्दश्चातो कामचारे ॐ	॥31॥ 
ॐ विहितत्वाच्चाश्रमकर्मापि ॐ	॥32॥ 
ॐ सहकारित्वेन च ॐ	॥33॥
ॐ सर्वथापि तु त एवोभयलिंगात् ॐ	॥34॥ 
ॐ अनभिभवं च दर्शयति ॐ	॥35॥
ॐ अंतरा चापि तु तद्दृष्टेः ॐ	॥36॥ 
ॐ अपि स्मर्यते ॐ	॥37॥ 
ॐ विशेषानुग्रहं च ॐ	॥38॥
ॐ अतस्त्वितरज्ज्यायो लिंगाच्च ॐ	॥39॥ 
ॐ तद्भूतस्य तु तद्भावो जैमिनेरपि नियमातद्रूपाभावेभ्यः ॐ 
ॐ न चाधिकारिकमपि पतनानुमानात् तदयोगात् ॐ	  
ॐ उपपूर्वमपीत्येके भावशमनवत्तदुक्तं ॐ	॥42॥ 
ॐ बहिस्तूभयथापि स्मृतेराचाराच्च ॐ	॥43॥
ॐ स्वामिनः लश्रुतेरित्यात्रेयः ॐ	॥44॥ 
ॐ आर्त्विज्यमित्यौडुलोमिस्तस्मै हि परिक्रियते ॐ	॥45॥ 
ॐ सहकार्यंतरविधिः पक्षेण तृतीयं तद्वतो विध्यादिवत् ॐ
ॐ कृत्स्नभावात्तु गृहिणोपसंहारः ॐ	॥47॥ 
ॐ मौनवदितरेषामप्युपदेशात् ॐ	॥48॥
ॐ अनाविष्कुर्वन्नन्वयात् ॐ	॥49॥
ॐ ऐहिकमप्रस्तुतप्रतिबंधे तद्दर्शनात् ॐ	॥50॥
ॐ एवं मुक्तिलानियमस्तदवस्थावधृतेस्तदवस्थावधृतेः ॐ	
॥ इति तृतीयाध्यायस्य चतुर्थः पादः ॥
ॐ आवृत्तिरसकृदुपदेशात् ॐ	॥1॥
ॐ लिंगाच्च ॐ	॥2॥
ॐ आत्मेति तूपगच्छंति ग्राहयंति च ॐ	॥3॥
ॐ न प्रतीके न हि सः ॐ	॥4॥
ॐ ब्रह्मदृष्टिरुत्कर्षात् ॐ	॥5॥
ॐ आदित्यादिमतयश्चांग उपपत्तेः ॐ	॥6॥
ॐ आसीनः संभवात् ॐ	॥7॥ 
ॐ ध्यानाच्च ॐ	॥8॥ 
ॐ अचलत्वं चापेक्ष्य ॐ	॥9॥
ॐ स्मरंति च ॐ	॥10॥ 
ॐ यत्रैकाग्रता तत्राविशेषात् ॐ	॥11॥
ॐ आ प्रायणात् तत्रापि हि दृष्टं ॐ	॥12॥
ॐ तदधिगम उत्तरपूर्वाघयोः
	अश्लेषविनाशौ तद्य्वपदेशात् ॐ	॥13॥
ॐ इतरस्याप्येवमसंश्लेषः पाते तु ॐ	॥14॥
ॐ अनारब्धकार्ये एव तु पूर्वे तदवधेः ॐ	॥15॥ 
ॐ अग्निहोत्रादि तु तत्कार्यायैव तद्दर्शनात् ॐ	॥16॥
ॐ अतोऽन्यदपीत्येकेषामुभयोः ॐ	॥17॥ 
ॐ यदेव विद्ययेति हि ॐ	॥18॥
ॐ भोगेन त्वितरे क्षपयित्वाऽथ संपत्स्यते ॐ	॥19॥
॥ इति चतुर्थाध्यायस्य प्रथमः पादः ॥
ॐ वाङ्मनसि दर्शनाच्छब्दाच्च ॐ	॥1॥ 
ॐ अत एव च सर्वाण्यनु ॐ	॥2॥
ॐ तन्मनः प्राण उत्तरात् ॐ	॥3॥ 
ॐ सोऽध्यक्षे तदुपगमादिभ्यः ॐ	॥4॥
ॐ भूतेषु तच्छ्रुतेः ॐ	॥5॥
ॐ नैकस्मिन् दर्शयतो हि ॐ	॥6॥
ॐ समना चासृत्युपक्रमादमृतत्वं चानुपोष्य ॐ	॥7॥ 
ॐ तदपीतेः संसारव्यपदेशात् ॐ	॥8॥
ॐ सूक्ष्मं प्रमाणतश्च तथोपलब्धेः ॐ	॥9॥ 
ॐ नोपमर्देनातः ॐ	॥10॥ 
ॐ अस्यैव चोपपत्तेरूष्मा ॐ	॥11॥
ॐ प्रतिषेधादिति चेन्न शारीरात् ॐ	॥12॥ 
ॐ स्पष्टो ह्येकेषां ॐ	॥13॥ 
ॐ स्मर्यते च ॐ	॥14॥
ॐ तानि परे तथा ह्याह ॐ	॥15॥
ॐ अविभागो वचनात् ॐ	॥16॥
ॐ तदोकोग्रज्वलनं तत्प्रकाशितद्वारो विद्यासामर्थ्यात् 
	तच्छेषगत्यनुस्मतियोगाच्च हार्दानुगृहीतः शताधिकया ॐ
ॐ रश्म्यनुसारी ॐ 	॥18॥ 
ॐ निशि नेति चेन्न संबंधात् ॐ	॥19॥ 
ॐ यावद्देहभावित्वाद् दर्शयति च ॐ	॥20॥
ॐ अतश्चायनेऽपि हि दक्षिणे ॐ	॥21॥
ॐ योगिनः प्रति स्मर्येते स्मार्ते चैते ॐ	॥22॥
॥ इति चतुर्थाध्यायस्य द्वितीयः पादः ॥
ॐ अर्चिरादिना तत्प्रथितेः ॐ	॥1॥
ॐ वायुशब्दादविशेषविशेषाभ्यां ॐ	॥2॥
ॐ तटितोऽधि वरुणस्संबंधात् ॐ	॥3॥
ॐ आतिवाहिकस्तल्लिंगात् ॐ	॥4॥ 
ॐ उभयव्यामोहात् तत्सिद्धेः ॐ	॥5॥
ॐ वैद्युतेनैव ततस्तच्छ्रुतेः ॐ	॥6॥
ॐ कार्यं बादरिरस्य गत्युपपत्तेः ॐ	॥7॥ 
ॐ विशेषितत्वाच्च ॐ	॥8॥ 
ॐ सामीप्यात्तु तद्य्वपदेशः ॐ	॥9॥
ॐ कार्यात्यये तदध्यक्षेण सहातः परमभिधानात् ॐ	॥10 
ॐ स्मृतेश्च ॐ	॥11॥ 
ॐ परं जैमिनिर्मुख्यत्वात् ॐ	॥12॥ 
ॐ दर्शनाच्च ॐ	॥13॥ 
ॐ न च कार्ये प्रतिपत्त्यभिसंधिः ॐ	॥14॥
ॐ अप्रतीकालंबनान्नयतीति बादरायण
	उभयथा च दोषात् तत् क्रतुश्च ॐ	॥15॥
ॐ विशेषं च दर्शयति ॐ	॥16॥
॥ इति चतुर्थाध्यायस्य तृतीयः पादः ॥
ॐ संपद्याविहाय स्वेन शब्दात् ॐ	॥1॥
ॐ मुक्तः प्रतिज्ञानात् ॐ	॥2॥
ॐ आत्मा प्रकरणात् ॐ	॥3॥
ॐ अविभागेन दृष्टत्वात् ॐ	॥4॥
ॐ ब्राह्मेण जैमिनिरुपन्यासादिभ्यः ॐ	॥5॥ 
ॐ चितिमात्रेण तदात्मकत्वादित्यौडुलोमिः ॐ	॥6॥
ॐ एवमप्युपन्यासात् पूर्वभावादविरोधं 
	बादरायणः ॐ	॥7॥
ॐ संकल्पादेव च तच्छ्रुतेः ॐ	॥8॥
ॐ अत एव चानन्याधिपतिः ॐ	॥9॥
ॐ अभावं बादरिराह ह्येवं ॐ	॥10॥ 
ॐ भावं जैमिनिर्विकल्पाम्नानात् ॐ	॥11॥
ॐ द्वादशाहवदुभयविधं बादरायणोऽतः ॐ	॥12॥ 
ॐ तन्वभावे संध्यवदुपपत्तेः ॐ	॥13॥
ॐ भावे जाग्रद्वत् ॐ 	॥14॥ 
ॐ प्रदीपवदावेशस्तथा हि दर्शयति ॐ	॥15॥
ॐ स्वाप्ययसंपत्त्योरन्यतरापेक्षमाविष्कृतं हि ॐ	॥16॥
ॐ जगद्य्वापारवर्जं ॐ	॥17॥ 
ॐ प्रकरणादसन्निहितत्वाच्च ॐ	॥18॥
ॐ प्रत्यक्षोपदेशादिति चेन्नाधिकारिकमंडलस्थोक्तेः ॐ	॥19॥
ॐ विकारवर्ति च तथाहि दर्शयति ॐ	॥20॥
ॐ स्थितिमाह दर्शयतश्चैवं प्रत्यक्षानुमाने ॐ	॥21॥ 
ॐ भोगमात्रसाम्यलिंगाच्च ॐ	॥22॥ 
ॐ अनावृत्तिश्शब्दादनावृत्तिश्शब्दात् ॐ	॥23॥
॥ इति चतुर्थाध्यायस्य चतुर्थः पादः ॥